# -*- mode: mandoku-view; -*-
#+TITLE: 淮海集
#+DATE: 2015-09-11 09:57:42.038694
#+PROPERTY: ID KR4d0091
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0397-045淮海集後集-卷第四.
<pb:KR4d0091_SBCK_045-1a>¶
淮海後集巻之四¶
　　　　　　　　　　　　秦　觀　少游¶
　　　秋興九首¶
　　　　擬韓退之¶
逍遥北&KR0551;下百事逺客慮無端葉間蟬催促時節去愁¶
起如亂絲縈纒不知緒日月豈得已還復役朝暮人生¶
均有得悲歎我不悟春秋自天時感憤亦真趣¶
　　　　擬孟郊¶
曉風有暴信暮蟬無好聲曉風與暮蟬自與時節爭獨¶
客辭故鄉推車謁梁城梁城道迢&KR0589;區區役吾生不如¶
歸舊山藜藿安性情¶
　　　　擬韋應物¶
<pb:KR4d0091_SBCK_045-1b>¶
坐投林下石秋聲出疎林林間鳥驚棲豈獨傷客心物¶
亦有代謝此理共古今鄰父縮新醅林下邀同斟癡兒¶
踏吳歌婭姹足訛音日落相&KR0157;手涼風快虛襟¶
　　　　擬李賀¶
魚鱗甃空排嫩碧露桂梢寒挂團璧白蘋風起吹北&KR0551;¶
尺鯉沉沒斷消息燕子將鶵欲歸去沈郎病骨驚遲暮¶
濃愁茫茫寄何處萬里江南芳草路¶
　　　　擬李白¶
芙蓉露濃紅壓枝幽禽感秋花畔啼玉人一去未囘馬¶
梁邊燕子三見歸江頭白蘋老波底尺書不來空相望¶
斜吹疎雨濕秋江霜風暗引芙渠香石上菖蒲三尺長¶
綠頭鴨兒棲萍草採蓮女郎笑花老木蘭船上動江水¶
<pb:KR4d0091_SBCK_045-2a>¶
不覺鴛鴦帶波起¶
　　　　擬玉川子¶
南州有病客起卧北&KR0551;下玉兎㘅光照清夜故人别我¶
京洛遊不寄一行三改秋秋色變冷客裘薄漸覺衣袂¶
寒颼颼作詩欲寄君未語先有愁不如呼童起危坐北¶
&KR0551;下一杯寛我千日憂眼前俗事何擾擾此夕盡向杯¶
中休何必懷黄金印兮爵通侯¶
　　　　擬杜子美¶
紫領寛袍漉酒巾江頭蕭散作閑人悲風有意催林葉¶
落日無情下水濱車馬憧憧諸道路市朝衮衮共埃塵¶
覔錢稚子啼紅頰不信山翁篋笥貧¶
　　　　擬杜牧之¶
<pb:KR4d0091_SBCK_045-2b>¶
皷鼙夜戰北窓風霜葉鋪堦疊亂紅一叚新愁驚枕上¶
幾聲悲鴈落雲中眼前時節看馳馬日下生涯寄斷蓬¶
弟妹别來勞夢寐杳無消息過江東¶
　　　　擬白樂天¶
不因霜葉辭林去的當山翁未覺秋北里酒錢煩屢索¶
南州詩債&KR0180;頻酬欲歌金縷羞紅粉擬挿黄花避白頭¶
底事登臨好時節等閑收拾許多愁¶
　　　金山晩眺¶
西津江口月初&KR0076;水氣昏昏上接天清渚白沙茫不辨¶
只應燈火是漁船¶
　　　病中¶
踈簾薄幔對青燈鸜鵒喧喧自轉更風雨&KR0261;漫人卧病¶
<pb:KR4d0091_SBCK_045-3a>¶
地爐湯鼎更悲鳴¶
　　　聞鴈懐邵仲恭¶
楚澤吳天去未遲煩君且傍蒜山飛白袍居士如相問¶
為説緇塵欲滿衣¶
　　　冬蚊¶
蚤蠆蜂䖟罪一倫未如蚊子重堪嗔萬枝黄落風如射¶
猶自傳呼欲噬人¶
　　　白馬寺晩泊¶
濛濛晚雨暗囘塘逺樹依微不辨行人物漸稀踈磬斷¶
綠蒲叢底宿鴛鴦¶
　　　霅上感懐¶
七年三過白蘋洲長與諸豪載酒游舊事欲尋無處問¶
<pb:KR4d0091_SBCK_045-3b>¶
雨荷風蓼不勝秋¶
　　　和程給事贈虞道判六首¶
刀圭雲母具晨飡門對三層歩斗壇夜考鶴經分七九¶
曉占歲氣辨黅丹¶
火棗交梨近可飡不須地肺及天壇&KR0027;藏坎海毛皆緑¶
鳯宿离宫色自丹¶
紫府沉沉掩夜闗竹隂清掃月中壇歲星偷得桃枝碧¶
董奉栽成杏子丹¶
囊中王色已經飡醉拂&KR0093;桐坐杏壇應笑倦游塵滓客¶
鬢毛蕭瑟事鈆丹¶
漢武遊心縹緲間文成五利盡登壇何如屈曲韓夫子¶
不羡神君白玉丹¶
<pb:KR4d0091_SBCK_045-4a>¶
使君本住道家山時訪元都太古壇隂惠已能追許令¶
治功不獨過韋丹¶
　　　處州閑題¶
清酒一杯甜似蜜美人&KR0031;鬂黒如鴉莫誇春色欺秋色¶
未信桃花勝菊花¶
　　　春詞絶句五首¶
蒲萄裀暖蕙薰微紅日窺軒睡覺時人倦披衣&KR0031;燕出¶
青絲髙罥木蘭枝¶
弱雲亭午弄春嬌髙柳無風妥翠條&KR0180;讀夜書搔短髮¶
隔垣時聽賣&KR0307;簫¶
都城春富百花披長憶人歸駐馬時淺色御黄應好在¶
為誰還發去年枝¶
<pb:KR4d0091_SBCK_045-4b>¶
風驅白雨洗園林蔽地飛花一寸深狂紫浪紅俱已矣¶
老春雖在亦何心¶
顚毛漸脱風情少匣劍空存俠氣銷人逺地偏無酒肉¶
春深花鳥謾相撩¶
　　　秋詞二首¶
雲惹低空不更飛班班紅葉欲辭枝秋光未老仍微暖¶
恰似梅花結子時¶
無數青莎繞玉階夕陽紅淺過墻來西風莫道無情思¶
未放芙蓉取次開¶
　　　齊逸亭¶
燄發郎君更不歸故亭蕭瑟異當時玉笙金管渾如夢¶
只有梅花三四枝¶
<pb:KR4d0091_SBCK_045-5a>¶
　　　春日¶
殘臘&KR0261;茫雲外日新春彷彿夢中來雪霜便覺都無力¶
只見桃花次第開¶
　　　雪中寄丹元子¶
隂風一夜攪青&KR0256;風定紛紛雪片零想見玉清真境上¶
白虛光裏誦黄庭¶
　　　宿乾明方丈¶
漫天白雪無端現佛室夜艾烏更啼相逢解頥足自慰¶
勿語俗子念心&KR0157;¶
　　　新開湖送孫誠之有龍見于東北因成絶句¶
狂客走影暗悠悠&KR1341;萏吹風五月秋黄綬不為無氣概¶
蒼龍隨尾送行舟¶
<pb:KR4d0091_SBCK_045-5b>¶
　　　呈李公擇¶
青箋擘處銀鈎斷紅袂分時玉筯懸雲脚漸收風色&KR0131;¶
半規斜日射歸船¶
　　　落日馬上¶
日落荒阡白霧深紫騮嘶顧出踈林囘頭已失來時路¶
杳杳金盤墮翠岑¶
　　　次韻參寥三首¶
武陵漁子入花源但見秦人不得仙㑹有黄鸝鳴翠柳¶
何妨白眼望青天¶
長安仕路與雲齊倦僕羸驂不可躋但得&KR0007;暉曽折簡¶
何須平子更安題¶
且折花枝醉復醒人間時節易崢嶸屠龍肯自羞無用¶
<pb:KR4d0091_SBCK_045-6a>¶
畫虎從人笑不成¶
　　　和書天慶觀賀祕監堂三首¶
老仙舊地枕東城古木參天警畫聲我亦願為方外友¶
風流何必並時生¶
史君平昔慕髙清一到祠堂意一新户外黄冠應指㸃¶
公應便是謫仙人¶
衣屨蕭條氣久清豪家門舘未嘗行朱甍碧瓦何從得¶
疑有隂兵夜助成¶
　　　和書觀妙菴¶
龍瑞宫中種玉人誅茅結室傍秋雲自言洞裡山川别¶
此處千分未一分¶
　　　早春題僧舎¶
<pb:KR4d0091_SBCK_045-6b>¶
東園紫梅初破藟北澗綠水方通流歸去一春花月夢¶
定應常在此中遊¶
　　　盆池釣翁¶
誰刻仙材作釣翁尺池終日釣微風令人却憶鴟夷子¶
散髮五湖狂醉中¶
　　　賞酴醿有感¶
春來百物不入眼唯見此花堪斷腸借問斷腸緣底事¶
羅衣曾似此花香¶
　　　首夏¶
節物相催各自新癡心兒女挽留春芳菲過盡何須恨¶
夏木隂隂正可人¶
淮海後集巻之四¶
