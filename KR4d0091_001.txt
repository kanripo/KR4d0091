# -*- mode: mandoku-view; -*-
#+TITLE: 淮海集
#+DATE: 2015-09-11 09:57:40.210084
#+PROPERTY: ID KR4d0091
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0396-001淮海集-卷第一.
<pb:KR4d0091_SBCK_001-1a>¶
淮海集卷第一¶
　　　　　　　　　　　　秦　觀　少游¶
　　浮山堰賦(并引)¶
梁武帝天監十三年用魏降人王足計欲以淮水灌壽¶
陽乃假太子右衞康絢節督卒二十萬作浮山堰扵鍾¶
離而淮流湍駛漂疾將合復潰或曰淮有蛟龍喜乗風¶
雨壞岸其性惡鐵絢以為然乃引東西冶鐵&KR0266;數千萬¶
斤益以薪石沉之猶踰年乃合堰袤九里水逆淮而上¶
所蒙被甚廣魏人患之果徙壽陽戍頓八公山餘民分¶
就岡壠未㡬淮暴漲堰壞奔于海有聲如雷水之怪袄¶
蔽流而下死者數十萬人&KR0004;鎮星犯天江而堰實退舍¶
而壞嗚呼異哉感而作浮山堰賦其詞曰¶
<pb:KR4d0091_SBCK_001-1b>¶
繄四瀆之並釃兮寔脉絡扵坤靈惟長淮之湠漫&KR0006;自¶
桐栢而發源貫江河以下騖&KR0006;拉泗沂而左奔走獰雷¶
以赴海&KR0006;駕扶摇而薄山固元氣之宣節&KR0006;熄衆兆之¶
災患粤蕭梁之服命&KR0006;抗北魏以爭衡信降虜之詭計¶
&KR0006;阻湯湯而倒征依兩崖以受土&KR0006;羗合脊扵中央揵¶
竹甾石之不足&KR0006;文沈鐵以厭不祥袤九里以中峙&KR0006;¶
截萬派之奔茫大隄矻乎如墉&KR0006;杞柳薨其成行展源¶
深而支永&KR0006;雖蹔否而必通倐鯨吼以奔潰&KR0006;與蒼蒼¶
而俱東若燃犀之照渚&KR0006;旅百怪而争遒&KR1411;馬怒而嘘¶
蹀&KR0006;虎蛟咆而相紏哀死者之數萬&KR0006;孤魂逝其焉游¶
背自然以司鑿&KR0006;固神禹之所惡世苟近以昧逺&KR0006;或¶
不攺其此度螳蜋怒臂以當車&KR0006;飛衞銜石而填海&KR0579;¶
<pb:KR4d0091_SBCK_001-2a>¶
梁人之不思&KR0006;卒取非扵異代豈方迫扵㝷引&KR0006;不遑¶
議夫無竆將姦臣取容以幸入&KR0006;公相援而欺蒙抑五¶
材囚壯之有數&KR0006;特假手扵憧憧系曰敦阜宼㝠大川¶
屯精氣扶輿變乾文運徒力頓漂無根潮波復故彌億¶
年¶
　　黄樓賦(并引)¶
太守蘇公守彭城之明年旣治河决之變民以更生又¶
因修繕其城作黄樓扵東門之上以為水受制扵土而¶
土之色黄故取名焉樓成使其客髙郵秦觀賦之其詞¶
曰惟黄樓之瓌瑋&KR0006;冠雉堞之左方挾光晷以横出&KR0006;¶
干雲氣而上征旣要眇以有度&KR0006;又洞逹而無旁斥丹¶
雘而不御&KR0006;爰取法乎中央列千山而環峙&KR0006;交二水¶
<pb:KR4d0091_SBCK_001-2b>¶
而旁奔岡陵&KR0108;其攫拏&KR0006;谿谷效其吐吞覽形𫝑之四¶
塞&KR0006;識諸雄之所存意天作以遺公&KR0006;慰平日之憂勤¶
繄大河之&KR0004;决&KR0006;狂流漫而稽天御扶揺以東下&KR0006;紛¶
萬馬而争前𧰼罔出而侮人&KR0006;螭蜃過而垂延㣲精誠¶
之所貫&KR0006;㡬孤墉之不全偷朝夕以昧逺&KR0006;固前識之¶
所羞慮異日之或然&KR0006;復壓之以兹樓時不可以驟得¶
&KR0006;姑從容而浮逰儻豋臨之信美&KR0006;又何必乎故丘觴¶
酒醪以為壽&KR0006;旅殽核以為儀儼雲髾以侍側&KR0006;𥬇言¶
樂而忘時發哀彈與豪吹&KR0006;飛鳥起而參差悵所思之¶
遲暮&KR0006;綴明月而成詞噫變故之相詭&KR0006;遒傳馬之更¶
馳昔何&KR0018;而遑遽&KR0006;今何暇而遨嬉豈造物之莫詔&KR0006;¶
惟元元之自貽將苦逸之有數&KR0006;疇工拙之能為韙哲¶
<pb:KR4d0091_SBCK_001-3a>¶
人之知其故&KR0006;蹈夷險而皆宜視蚊虻之過前&KR0006;曾不¶
介乎心思正余冠之崔嵬&KR0006;服余佩之焜煌從公扵斯¶
樓&KR0006;&KR0147;裴囬以徜徉(子瞻謝詩云/太虚以黄樓賦見/&KR0009;作詩為謝我坐黄樓上欲作黄)¶
(樓詩忽得故人書中有黄樓詞黄樓髙十丈下䢖五丈/旗楚山以為城泗水以為池我詩無傑句萬景驕莫隨)¶
(夫子獨何妙雨雹散雷推雄辭雜今古中有屈宋姿南/山多磬石清滑如流脂朱蠟為摹刻細妙分毫釐佳處)¶
(未易識當/有來者知)¶
　　&KR0009;老庵賦¶
或問孫先生之逰湯泉山也嘗扵佛祠之旁二松之下¶
誅䉜草茅平夷土塗規以為庵曰寄老焉子時實從與¶
見其事願&KR0045;㩁而陳之僕曰唯唯&KR0009;老之區在扵湯泉¶
實惟歴陽東城之域山林鬱其修阻水土婉而滋息風¶
和氣平物無癘疫其出逰也南則峰巒經亘二百餘里¶
<pb:KR4d0091_SBCK_001-3b>¶
前望䢖業之都&KR0077;顧項王之亭龍窟呀其旁出江漫漫¶
而徂征東則惠濟真相二刹相望殿寢中開四注脩廊¶
間從逰子扵焉相羊沈燎茗飮樂未渠央西則赭落之¶
前三井天出幽毖白浪明晦如一旁輸有斛上庇有室¶
觧衣入逰百疾為失北則瓦梁之河隂陵之澤水潦之¶
所聚㑹魚鼈之所充斥芡菱蒲蓴毛髪之富&KR0013;及鄰國¶
其入居也則閉𨵿&KR0077;掃反聽收視内外旣進與妙自㑹¶
湛乎若玉淵之澄枵然如槁木之廢其㳺也其居也無¶
所適而非道者世奚足以識之哉雖然先生方為侍從¶
之臣充諌諍之官論思獻納日不遑給雖欲復從二三¶
子扵寄老之上未可得也一旦功成事畢引老乞身天¶
子憫之不煩以政公卿大夫設祖道供帳扵國門之外¶
<pb:KR4d0091_SBCK_001-4a>¶
酒闋升車望寄老而歸焉則僕也亦将&KR0018;杖屢而從之矣¶
　　湯泉賦¶
大江之濱東城之野有泉出焉直囬峰&KR0018;深谷分埓引¶
源迤邐相屬晨夜有聲涵雲注玉薄為虎&KR0161;洑為魚目¶
鱗介莫潜遇者斯浴此何水也哉野老告余曰泓泓㳙¶
㳙莫虞&KR0010;年不火而燠其名湯泉嗚呼豈非熒惑莅扵¶
上耶燭龍隱扵中耶旁通咸池日御之所經耶幽精沈¶
魄隂償其&KR0018;耶丹砂黃硫金石之氣酷悍之所激耶徳¶
有常仁惠公而浹寒凝海&KR0006;不冰旱焦山&KR0006;不竭其或¶
燥濕外干精氣散越膚革瘡瘍憊筋淫血欣瀄汨之蹔¶
㳺怳幽憂之永脫以沐則髪澤以頮則膚恱其羡流冗¶
浸&KR0162;棄扵溝壑者猶能灌&KR0188;稻之畦已牛馬之暍此又¶
<pb:KR4d0091_SBCK_001-4b>¶
何其然耶吾聞天下之水厥𩔖寔繁至扵弱水儲隂投¶
羽必沈火井萃陽爛石灼金祥摽醴泉病飮而瘳異紀¶
滋穴神瀵以流焦溪乏罥蔓之飾沸潭謝聱取之㳺其¶
餘洒墨所發膠鹽是滋啜懷千金飮狂一國裒玉乳以¶
中涵撗金絲而徑度詭品繆名紛莫為數咸受命扵元¶
精亦各&KR0059;其所遇若夫匡廬汝水之旁尉氏驪山之下¶
烟菲掩褥王孫鳥隼之所娛金穴椒房專寵靡曼之所¶
占則湯泉之中又有顯晦者焉野老囅然而笑曰善乎¶
齊給之士曵杖而去行歌扵𡍼曰滭沸滂沱&KR0108;此泉&KR0006;¶
被彼山阿吾唯灌沐&KR0006;不知其他¶
　子瞻䟦云余之所聞湯泉七其五則今三子之所逰¶
　與大虚之所賦所謂匡廬汝水尉氏驪山其二則余¶
<pb:KR4d0091_SBCK_001-5a>¶
　之所見鳯翔之駱谷與渝州之陳氏山居也皆棄扵¶
　竆山之中山僧野人之所浴麋鹿猿猱之所飮惟驪¶
　山當往來之衝華堂玉甃獨為勝絶然坐明皇之累¶
　為楊李禄山所汙使口舌之士援筆唾駡以為亡國¶
　之餘辱孰甚焉今惠濟之泉獨為三子者詠嘆如此¶
　豈非所寄僻逺不為當𡍼者所溷而為髙人逸才與¶
　世異趣者之所樂乎或曰明皇之累楊李禄山之汙¶
　泉豈知汙之然則幽逺僻陋之歎亦非泉所病也泉¶
　固無所榮辱特以人意推之可以為抱&KR0266;適用而不¶
　擇所處者之戒元豐元年十月五日¶
　　歎二鶴賦¶
廣陵郡宅之圃有二鶴焉昻然如人處乎幽間翅翮摧¶
<pb:KR4d0091_SBCK_001-5b>¶
傷而弗能飛翻雖雄雌之相從常悒悒其鮮懽時引吭¶
而哀唳若對客而永嘆圃吏告予曰此𬗋&KR0340;錢公之鶴¶
也公熈寧時實守此邦心虚一而體道治清浄而忘言¶
既不耽乎豆觴又不嗜乎匏絃惟此二鶴與之周旋&KR3683;¶
則俛仰扵賓掾之後出則飛鳴乎導從之先故鶴之來¶
也則知使君之將至鶴之往也則知使君之將還是時¶
一郡之人好甚扵姻敬愈扵客如愛子之居家若寵臣¶
之在國晝從乎風亭之濱夜棲乎月&KR0279;之側謂此幸之¶
可常頗超揺而自得逮公之去于今㡬時人各有好鶴¶
誰汝&KR0059;具名物扵有司雞䳱易而侮之傍軒楹而蒙叱¶
歷階戺而遭麾惟主人之故客間一遇而嗟咨余聞而¶
嘆曰噫嘻有恃而生者失其所恃則悲彼有啄乎廣莫¶
<pb:KR4d0091_SBCK_001-6a>¶
之野飮于清冷之淵随林丘而止息順風氣而騰騫一¶
鳴九皐聲聞于天若然者又豈衞侯之能好而支遁之¶
可憐哉¶
　　郭子儀單騎見虜賦(汾陽征虜/壓以至誠)¶
回紇入㓂汾陽出征何單騎以見虜盖臨戎而示情匹¶
馬雄趨方傳呼而免胄諸羗駭瞩俄下拜以投兵方其¶
唐祚中㣲胡塵内侮承范陽猖獗之亂值永泰因循之¶
主金繒不足以塞其貪嗜鎧仗不足以止其攘取雲屯¶
三輔但分諸将之兵烏合萬群難破重圍之虜子儀乃¶
外㢮嚴備中輸至誠氣干霄而直上身按轡以徐行扵¶
是露刄者膽喪控弦者骨驚謂令公尚臨扵金甲想可¶
汗未厭扵寰&KR0801;頓釋前憾來㝷&KR0199;盟彼何人斯忽去幢¶
<pb:KR4d0091_SBCK_001-6b>¶
幡之盛果吾父也敢論戈甲之精豈非事方急則宜有¶
異謀軍旣孤則難拘常法遭彼虜之悍勁屬我師之困¶
乏校之力則理必敗露示以誠則意當親狎所以徹衛¶
四環去兵兩夾雖鋒無鏌邪之銳而𫝑有泰山之壓據¶
鞍以出若乘檎虎之騘失仗而驚如棄華元之甲金石¶
至堅也以誠可動天地至大也以誠可聞矧爾熊羆之¶
屬困乎蛇豕之群扵是時也将乗驕而必敗兵不戢則¶
将焚惟有明信乃成茂勲吐蕃由是而引歸師殱靈夏¶
僕固扵焉而暴卒禍息并汾非不知猛虎無助也受侮¶
扵狐狸神龍失水也見侵扵螻蟻&KR0154;為鋒鏑之交下遽¶
遺紀綱而不以蓋念至威無恃扵張皇大智不資扵恢¶
詭逺同光武輕行銅馬之營近𩔖曹成獨造國良之壘¶
<pb:KR4d0091_SBCK_001-7a>¶
向若怨結不觧&KR0852;連未央飬威嚴扵将軍之幕角技巧¶
扵勇士之場攻且攻&KR0006;天變色戰復戰&KR0006;星動芒如此¶
則雖驍雄而必弊顧創病以何長符秦夸南伐之師坐¶
投肥水新室恃北來之衆立潰昆陽固知精擊剌者非¶
為将之良敢殺伐者非用兵之至況徳善之身積宜福¶
祥之天𢌿故中書二十四考焉由此而致¶
　　和淵明歸去來辭¶
歸去來&KR0006;眷眷懷歸今得歸念我生之多艱心知免而¶
猶悲天風飄&KR0006;余迎海月烱&KR0006;余追省已空之憂患疑¶
是夢而復非及我家扵中途兒女欣而牽衣望松楸而¶
長慟悲心極而更㣲升沈㡬何&KR0010;月如奔嗟我宿昔通¶
籍璧門賜金雖盡給札尚存愧此散木繆為犧尊屬黨¶
<pb:KR4d0091_SBCK_001-7b>¶
論之云興雷霆發乎威顔淮南謫扵天庖予小子其何¶
安&KR0010;七官而五譴越&KR0017;門之幽關化猿鶴之有日詎國¶
光之復觀忽大明之生東釋纍囚而北還釃天漢而一¶
洗覺宇宙之隨寛歸去來&KR0006;請逍遥扵至㳺内取足扵¶
一身復從物&KR0006;何求榮莫榮扵不辱樂莫樂扵無憂鄉¶
人告予以有年黍稷&KR0625;乎盈疇止有弊廬泛有扁舟濯¶
予足&KR0006;寒泉振予衣&KR0006;古丘洞胷中之滯礙𦕈雲散而¶
風流識此行之匪禍乃造物之餘休已矣哉桔槹俛仰¶
無已時舉觴自屬&KR0147;淹留汝今不巳将安之封侯巳絕¶
念仙事亦難期依先塋而灑掃從稚子而耘耔脩杜康¶
之廢祠&KR0024;由庚之亡詩為太平之幸老幅巾待盡更奚疑¶
淮海集卷第一¶
