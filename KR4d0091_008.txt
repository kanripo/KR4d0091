# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 8

¶
　　寄孫莘老少監¶
一出承明七换麾君恩復許上&KR0686;墀白衣蒼狗無常態¶
璞玉渾金有定姿天上圖書森似舊人間嵗月浪如馳¶
鼇頭只在蓬山畔行赴蟠桃熟後期¶
　　次韻馬忠玉喜王定國還自濵州¶
淮海相逢一解顔紛紛嵗月夢魂間初驚漁艇迷花去
<pb:KR4d0091_WYG_008-1b>
忽認星槎拂斗還桂嶺暮登猿斷續槐堂春到鳥綿蠻¶
石渠舊議行當復未信佳時得自閑¶
　　寄李公擇郎中¶
節旄淮畔脫秋風忽跨鯨魚上碧空華秀兩跗當重露<md:KR4d0091_SBCK_008-1b>¶文成五色在髙桐江南又說衣冠盛廷右仍瞻禮樂隆¶
朝睍既升淮海見瀌瀌雨雪自消融¶
　　寄李端叔編修¶
旗亭解手屢冬春聞道歸來白髪新馬革褁尸心未艾
<pb:KR4d0091_WYG_008-2a>
金龜换酒氣方振夢魂偷遶邉城月導從公穿禁路塵¶
知有新編號横槊為慿東使寄淮濵¶
　　寄題倪敦復北軒¶
倪郎才韻照氷壺北向開軒頗自娱簷度蕙風鳴鴶鵴¶
壁經梅雨畫螔蝓觥籌交錯銀河掛文史縱横角簟鋪¶
官舍私居同是漫莫嗟三徑就荒蕪¶
　　寄題盧君斗齋¶
俠氣軒軒翰墨埸邅廻世路鬢成霜出從車馬行千里<md:KR4d0091_SBCK_008-2a>¶
<pb:KR4d0091_WYG_008-2b>
歸與琴書寄一方鳥囀入簾春欲破爐香侵夢日初長¶
扁舟㑹有山陽役聊借狂夫挹酒漿¶
　　次韻酬周開祖宣義¶
并州令尹古人風淮海相忘十載中麗句曉披花綽約¶
清談初扣玉丁東追攀昔共猗犴子嗜好今同桑苧翁¶
所惜華船輕解繂未窺笠澤故書叢¶
　　送王元龍赴泗州粮料院¶
子猷風味最諸王試吏聊懐筦庫章鵠峙碧桐初振羽
<pb:KR4d0091_WYG_008-3a>
珠遺滄海漸騰光淮山暮眺千峰耀洛水秋輸萬鷁翔¶
顧我行為大梁役一巵薄酒話愁腸¶
　　次韻子由題九曲池(廣陵五題/)¶
蕭瑟通池閟茂林岸傍無復屬車音涵春似恨隋家逺<md:KR4d0091_SBCK_008-2b>¶漲曉疑連蜀井深鬬草事空煙冉冉司花人逺樹隂隂¶
勞生俛仰成陳迹縱有遺音可用尋(子由詩云陵嵇老/¶清彈怨廣  隋家)
(水調寄哀音可憐九曲遺聲盡惟有一池春水深鳳闕/蕭條荒草外龍舟想像緑楊隂都人似有興亡恨每到)¶
(殘春一/¶度尋)
<pb:KR4d0091_WYG_008-3b>
　　次韻子由題平山堂¶
棟宇髙開古寺間盡収佳處入雕欄山浮海上青螺逺¶
天轉江南碧玉寛雨檻幽花滋淺淚風巵清酒漲㣲瀾¶
逰人若論登臨美湏作淮東第一觀(子由詩云山堂上/¶平㸔江上  晴光)
(千里對慿欄海門僅可一二數雲夢猶呑八九寛簷外/¶小棠隂蔽芾壁間遺墨涕汍瀾人亡坐覺風流盡遺構)
(仍湏子/細觀)¶
　　次韻子由題蜀井¶
蜀岡精氣滀多年故有清泉發石田乍飲肺肝俱澡雪<md:KR4d0091_SBCK_008-3a>¶
<pb:KR4d0091_WYG_008-4a>
反窺杖屨亦輕便炊成香稲流珠滑煑出新茶潑乳鮮¶
坐使二公鄉思動放杯西望欲揮鞭(子由詩云年信脚/東逰十一  甘泉)¶
(香稲憶歸田行逢蜀井怳如夢試煑山茶意自便短綆/¶不収容盥濯紅泥仍許置新鮮早知鄉縣勝為客逰宦)
(何湏更/着鞭)¶
　　次韻子由題摘星亭(迷樓舊址/)¶
崑崙左右兩招提中起孤髙雉堞西不見燒香成宿霧¶
虚傳裁錦作障泥螢流花苑飛星亂蕪滿春城緑髪齊¶
長憶凭欄風雨後斷虹明處海天低(子由詩云迷闕角/孤髙特地  迷藏)
<pb:KR4d0091_WYG_008-4b>
(渾忘日東西江流入海情無限暮雨連山醉似泥夢裏/¶興亡應未覺後來愁思獨難齊只堪留作逰觀地㸔遍)
(峰巒處/¶處低)
　　次韻子由題光化塔¶
古佛悲憐得度人應縁來現比邱身水流月落知何處<md:KR4d0091_SBCK_008-3b>¶花發鸎啼又一春方外笑談清似玉夢中煩惱細如塵¶
老僧自說從居此却悔平時事逺巡(子由詩云人山頭/¶孤塔閟真  云是)
(僧伽第二身處處金錢追晩供家家蠶麥保新春欲求/世外無心地一掃胷中累劫塵方丈近聞延老宿清朝)¶
(留客語/¶逡廵)
<pb:KR4d0091_WYG_008-5a>
　　次韻子瞻贈金山寳覺大師¶
雲峰一變隔炎凉猶喜重來飯積香宿鳥水干迎曉閙¶
亂帆天際受風忙青鞋踏雨尋幽徑朱火籠紗語上方¶
珍重故人敦妙契自憐身世兩㣲茫(子瞻詩云凉誰能/¶斗酒博西  但記)
(齋厨法豉香往事真同一夢覺髙談誰洗五年忙清風/¶漫與山阿曲明月常隨屋角方稽首願師憐乆客直将)
(歸路指/¶茫茫)
　　遊鑑湖¶
畫舫珠簾出繚牆天風吹到芰荷鄉水光入座杯盤瑩<md:KR4d0091_SBCK_008-4a>¶
<pb:KR4d0091_WYG_008-5b>
花氣侵人笑語香翡翠側身窺緑酒蜻蜓偷眼避紅粧¶
葡萄力緩單衣怯始信湖中五月凉¶
　　謁禹廟¶
隂隂古殿注脩廊海伯川靈儼在傍一代衣冠埋石窆¶
千年風雨鎻梅梁碧雲暮合稽山暗紅芰秋開鑑水香¶
令我免魚繇帝力恨無歌舞奠椒漿¶
　　蓬萊閣¶
雄簷傑檻跨峥嶸席上風雲指顧生千里勝形歸爼豆
<pb:KR4d0091_WYG_008-6a>
七州和氣入簫笙人逰晩㟁朱樓逺鳥度晴空碧嶂横¶
今夜請㸔東越分藩星應帶少㣲明(程公闢次韻嶸半/¶天鍾鼓宴峥  早)
(晚隂晴景旋生湖暖水香春載酒月寒雲白夜聞笙金/¶鼇破海頭争並玉鷺排烟陣自横我是蓬萊東道主倚)
(欄先占/<md:KR4d0091_SBCK_008-4b>¶日初明)
　　别程公闢給事¶
人物風流推鎮東夕郎持節作元戎罇前倦客劉師命¶
月下清歌盛小叢裘弊黒貂霜正急書傳黄犬嵗将窮¶
買舟江上辭公去廽首蓬萊夢寐中(程公闢次韻從君/家仲父早相  晩)
<pb:KR4d0091_WYG_008-6b>
(接清談有阿戎曲水暢情林竹茂小山招隱桂枝叢與/¶時搏擊飛終逺隨處登臨興莫窮人下天來應問得髙)
(名已到/月華中)¶
　　中秋口號¶
雲山簷楯接低空公宴初開氣欝葱照海旌幢秋色裏¶
激天鼓吹月明中香槽旋滴珠千顆歌扇驚圍玉一叢¶
二十四橋人望處台星正在廣寒宫¶
　　客有傳朝議欲以子瞻使髙麗大臣有惜其去者¶
　　白罷之作詩以紀其事(與莘老同賦/)<md:KR4d0091_SBCK_008-5a>¶
<pb:KR4d0091_WYG_008-7a>
學士風流異域傳幾航雲海使南天不因名動五千里¶
豈見文髙二百年貢外别題求妙札錦中翻様織新篇¶
淹留却恨鴛行舊不得飛觴駐蹕前¶(孫莘老作音文章/異域有知  鴨綠)
(差池一醉吟頴士聲名動倭國樂天辭筆過鷄林節髦/零落氊呑雪辯舌縱横印佩金奉使風流家世事幾隨)
(浪泊海/東岑)
　
　
　
<pb:KR4d0091_WYG_008-7b>
　
　
　
　
　
　
　
　淮海集巻八<md:KR4d0091_SBCK_008-5b>¶<md:KR4d0091_SBCK_009-1a>¶
<pb:KR4d0091_WYG_009-1a>
欽定四庫全書
　淮海集巻九¶　　　　　　　宋　秦觀　撰
