# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 37

¶¶
　　　上王岐公論薦士書¶
門下相公閣下某淮海一介之士行能無取比汲汲焉¶
惟犬馬之養是營釡鍾之禄是干行年三十有七矣而¶
脂韋汩沒德不加充學不加進可謂無以别於常人者¶
豈復有意求知於搢紳先生之門哉比者先人之友喬
<pb:KR4d0091_WYG_037-1b>
君執事奉使呉越道過淮南具言常辱相公齒及名氏¶
屬喬君喻意使進謁於門下夫布衣之賤獲見知宰¶相
此古人所以書亟上日掃門而求者也顧某之不肖¶何
以辱此幸甚幸甚然嘗聞之矣禍莫大於蔽賢福莫長¶
於薦士漢武之大臣其功莫如衛霍其酷莫如張湯青<md:KR4d0091_SBCK_037-1b>¶去病之後侯失國除其傳不過一再而湯之子孫茅土¶
相襲逮乎東京何哉一身之功過不足以易天下之利¶
害故青去病受蔽賢之禍而湯獲薦士之福雖㣲二三
<pb:KR4d0091_WYG_037-2a>
子古之人其孰不然哉一沐三握髮一飯三吐哺起以¶
待士猶恐失天下之賢人葢其封於少昊之墟曲阜廟¶
食者三十有四世其别封者又為凡蔣邢茅胙祭之國¶
夫周公之求賢豈有意於求福哉天之報施自當然耳¶
伏惟相公輔先帝已來陰陽調和廢政具舉吏民効職¶
夷狄賓貢其度數聲名文物之盛粲然與唐虞同風逮¶
承顧命立今天子宗社至計定於從容已事缺然若無¶
所與其功徳可謂冠百辟而通神明矣當此之時雖持
<pb:KR4d0091_WYG_037-2b>
尊養嚴却客疎士固於盛致未可云損然猶區區訪諏<md:KR4d0091_SBCK_037-2a>¶發於至誠如某之不肖尚掛左右之餘論又况盛徳尊¶
行魁奇儁偉之才乎誠推所以辱賜不肖之意思天下¶
所謂盛徳尊行魁奇儁偉之才抱能而不試已用而未¶
顯者兼收並進之使朝野内外才能各當其分無一人¶
失其所者則相公雖不求於天天之所以報王氏之子
孫¶者當不下於周公矣惟相公察焉干冐鈞嚴俯伏惟
命¶不宣
<pb:KR4d0091_WYG_037-3a>
　　　上吕晦叔書¶
五月日進士秦某謹再拜獻書知府大資閤下某聞天¶
下之功成於器識來世之名立於學術古之大臣以道¶
事君不可則止未始有意於功名然其器識學術慱大¶
而精微則功名巋然與時自至雖欲深閉固拒揮而去<md:KR4d0091_SBCK_037-2b>¶之不可得也昔漢昭宣之時霍光以宿衞之臣任漢室¶
之寄大器將傾徐起而正之神色不變此其器識實有¶
以過人者然操持國柄不知消息盈虛之運身死肉未
<pb:KR4d0091_WYG_037-3b>
及寒而宗族滅矣則學術不明之弊也其後順桓之間¶
李固以一時名儒位居三事扼姦臣之吭而奪其氣此¶
其學術真有古之遺風然易舉輕發不能定大計於無¶
形至爭以口舌申之書幐事固不就身亦隨之喪焉則¶
器識不宏之弊也非特二子為如此大抵西漢之士器¶
識優於學術故多成功而名不足東漢之士學術優於¶
器識故多令名而功不成夫君子以器為車以識為馬¶
學術者所以御之耳西漢之士如環舍之車駕以駃騠
<pb:KR4d0091_WYG_037-4a>
驅通道上峻阪無所不可然而日暮途逺倒行逆施者<md:KR4d0091_SBCK_037-3a>¶有焉東漢之士如豆泰氏持䇿攬轡圓旋中規方折中¶
矩然而車弊馬羸轉薄於險阻之間則固已敗矣某狂¶
妄嘗以此說推論歴世豪傑之士又以黙觀當今之時¶
而搢紳先生有告某者以謂器足以任天下之重識足¶
以致無窮之逺學足以探天人之&KR0296;術足以偶事物之¶
變如古之所謂大臣非閤下不足以與於此又曰閤下¶
之道如元氣行乎渾茫之中其發為風霆雨露者特糟
<pb:KR4d0091_WYG_037-4b>
粕耳某時方食聞之投匕箸而起遂欲身從服役之後¶
求備掃灑之列而困於無介紹莫獲自通竊伏淮海抱¶
區區之願缺然未厭者有年矣比者天幸閤下來守是¶
邦而某丘墓之邑實𨽻麾下是以輙忘賤陋取其不腆¶
之文録在異巻贄諸下執事又述其願見之說為書先<md:KR4d0091_SBCK_037-3b>¶焉夫大冶無棄金大陶無棄土江海不却水王侯不遺¶
士某雖不能亷小謹曲以自託於鄉閭然古人所以處¶
廢興而擇去就者竊嘗講其一二矣儻閤下不賜拒絶
<pb:KR4d0091_WYG_037-5a>
而辱收之請繼此以進干冐臺嚴俯伏待命不宣¶
　　　謝王學士書¶
史院學士閤下某愚不自揆竊嘗以謂衣冠而稱士者¶
宜有以異於流俗而以古人自期故凡方册所載簡牘¶
所存不見則已茍有見焉未甞不熟誦其文精覈其義¶
縱觀其形勢而私掇其英華敝精神勞筋力不能自休¶
已者十年於兹矣然志大而才不掩事左而身益困每¶
觀今時偶變投隙之士操數寸之管書方尺之紙無不
<pb:KR4d0091_WYG_037-5b>
拾取青紫為宗族榮耀而已獨碌碌抱不售之器以自<md:KR4d0091_SBCK_037-4a>¶濵於饑寒鄉人憫其愚而笑之干禄少年至指以為戒¶
雖某亦自疑焉因計曰劒工之惑劒劒之似莫耶者惟¶
歐冶能名其種玉工之眩玉玉之似碧蘆者惟猗頓不¶
失其情夫宗工碩儒亦後進之歐冶猗頓也何重惜一¶
見以質其胷中之疑乎於是試取其所為文投執事而¶
諸公見之乃大稱借以為非世俗之所知復激勸之使¶
卒其業故前輩諸公在東南者多得與之游焉然某之
<pb:KR4d0091_WYG_037-6a>
私意尚有所不滿者獨以未見閤下也前日復衣食所¶
廹求試有司遂得進謁左右屬賓客盛集不獲薦其區¶
區方謀繼見而閤下固已得其鄙文於從游之間伏䝉¶
猥賜薦寵以為可教亦如諸公所云某於是自决不疑¶
益知前志之不謬俗議之不足䘏而古人為可信也古<md:KR4d0091_SBCK_037-4b>¶之人有立行著書而舉世莫或知者猶棄之如故以俟¶
後之君子况不至於是者耶天不為人惡寒而輟其冬¶
地不為人惡險而易其廣君子不以小人之匈匈而易
<pb:KR4d0091_WYG_037-6b>
其行某雖不肖竊誦此久矣自擯棄以來尤自刻勵深¶
居簡出幾不與世人相通獨念昨出都時㑹閣下在告
私¶懐惓惓有所未畢適有西行之便故復略而陳之并
以近¶所為詩文合七篇獻諸執事伏惟閣下道徳文章
為一時¶君子之所望鄙陋之迹固已獲進於前日矣宜
更賜指¶教水導而木植之使駑驂蹇服知所趨向不繆
於先進¶之迹亦君子樂育人材之義也惟深賜憐察幸
甚幸甚
<pb:KR4d0091_WYG_037-7a>
　　　謝曾子開書¶
史院學士閤下某不肖竊伏下風之日久矣顧受性鄙<md:KR4d0091_SBCK_037-5a>¶陋又學習迂闊凡所辛苦而僅有之者率不與世合以¶
故分甘委棄不敢輙欵於搢紳之門比者不意閤下於¶
遊從之間得其鄙文而數稱之士大夫聞者莫不竊疑¶
私怪以為故嘗服役於左右而某未嘗一望閤下之履¶
舄也竊觀今之士子峩冠大帶求試於有司殆五六千¶
人學宫儒舘以教育自任者無慮百數其因緣親故以
<pb:KR4d0091_WYG_037-7b>
為介紹談説道真以為䞇獻善詞令以干謁者俛理色¶
以叩閽人冐汙忍恥僥倖人之已知者迹相仍袂相屬¶
也然而得善遇者十無五六與之進而教誨者十無二¶
三至於許之以國士之風借之以齒牙餘論者蓋百無¶
一二焉其售愈急其價愈輕亦其勢之然也某與閤下¶
非有父兄之契姻黨鄉縣之舊介紹不先贄納不前謁<md:KR4d0091_SBCK_037-5b>¶者未嘗知名閽人莫識其靣而閤下獨見其骫骳之文¶
以為可教因曲推而過與之傳曰鳴聲相應仇偶相從
<pb:KR4d0091_WYG_037-8a>
人由意合物以類同嗚呼閤下之知某某之受知於閤¶
下可謂無愧乎今之人矣前日嘗一進謁於執事屬廹¶
東下不獲繼見以盡所欲言旋觸聞罷遂無入都之期¶
燕居閒處獨念無以謝盛意之萬一輙因西行之便略¶
陳固陋并近所為詩賦文記合七篇獻諸下執事伏惟¶
閤下既推借之於其始宜成就之於其終數灌溉以茂¶
其本根削垢翳以發其光明不間疎賤而教之以書使¶
晩節末路獲列於士君子之林則某與閤下非特無愧
<pb:KR4d0091_WYG_037-8b>
於今之人又將無愧於古之人矣古語有云烹牛而不¶
鹹敗所為也此言雖小可以喻大惟閤下裁之<md:KR4d0091_SBCK_037-6a>¶　　　與喬希聖論黄連書¶
某比聞公以眼疾餌黄連至數十两猶不已不知果然¶
否審如所聞殆不可也某頃年血氣未定頗好方術之¶
説讀醫經數年嘗記釋者云服黄連苦參久而反熱甚¶
以為不然後乃信之蓋五味入胃各歸其所喜故酸先¶
歸肝苦先歸心甘先歸脾辛先歸肺鹹先歸腎入肝則
<pb:KR4d0091_WYG_037-9a>
為溫入心則為熱入肺則為清入腎則為寒入脾則為¶
至陰而血氣兼之皆謂增其氣不已則臟氣有所偏勝¶
有所偏勝則必有所偏絶黄連苦參性雖大寒然其味¶
至苦入胃則先歸於心久而不已則心火之氣勝火勝¶
則熱乃其理也眼疾之生本於肝之熱肝與心為子母¶
夫心為子肝為母心火也肝亦火也腎孤臟也人嘗患<md:KR4d0091_SBCK_037-6b>¶一水不勝二火今病本于肝而久餌苦藥使心有所偏¶
勝是所謂以火救火命之曰益多其不可亦明矣夫藥
<pb:KR4d0091_WYG_037-9b>
所以療疾其過也適所以為疾聞比初作時十已損其¶
七八正宜節藥慎䕶飲食以俟其自平非如决疣潰癰¶
可以忽然一朝去也輙具以進惟留意而聽之無忽¶
　　　與鮮于學士書¶
昨䝉左右不以觀之不肖猥賜論薦以備著述之科假¶
借過當伏増悚懼觀重惟結髮以來明公以先人之故¶
比諸子弟而教誨之受性狂妄動取悔尤常恐一旦䝉¶
擯絶則内傷先人之聞上負門下之義死不瞑目敢圖
<pb:KR4d0091_WYG_037-10a>
始終假借以及於此賜非望始榮幸實深論報無緣愧¶
懼滋甚韓退之與陳給事書云始之以日隔之疎加之<md:KR4d0091_SBCK_037-7a>¶以不專之望以不與者之心而聽忌者之説閤下之門
由¶是無愈之跡矣觀之去門下于今七年明公自留臺
奉¶使京東入為九列進拜諫議大夫供奉仗内士因緣
介¶紹有候門墻希望明公一顧者肩相摩跡相接也觀
以¶聲聞過情深為同進所忌閉闗却掃罪惡日聞然則
明¶公之門宜其無觀之迹矣而詔書比下明公首以觀
<pb:KR4d0091_WYG_037-10b>
充¶賦乃知君子之所為自有常度豈以顯晦數疏而易
其¶意哉汝南雖當孔道人事絶少風氣和平魚稻蔬果
不¶減於淮海士子亦樂於相從養親讀書之計極為安
便¶但創置之官居處什物之類百色皆無自供職已來
千¶乞營繕殆無須臾之閒久不獲進左右之間緣此故
也¶伏望垂悉幸甚<md:KR4d0091_SBCK_037-7b>¶自承拜命即欲致左右之間屬守將驟易日廹賤事乃¶
爾後時皇恐無地議者謂今中書舎人皆以伯仲繼直
<pb:KR4d0091_WYG_037-11a>
西垣前世以來未有其事誠國家之美非特衣冠之盛¶
也除書始下中外欣然舉酒相屬况如觀者自先舎人¶
已來獲備服役之列其為慶慰何可勝言引領門仞但¶
有傾倒而已¶
　　　婚書¶
蚤年擁篲嘗趨大丞相之門末路紬書實佐先翰林之¶
事重以世母出於伯姜既事契之久敦宜婚姻之申結¶
敬承佳命增慰夙心
<pb:KR4d0091_WYG_037-11b>
　
　
　
　
　
　
　
　淮海集巻三十七¶
<md:KR4d0091_SBCK_038-1a>¶
<pb:KR4d0091_WYG_038-1a>
欽定四庫全書
　淮海集巻三十八　　　　　　宋　秦觀　撰
　　記
