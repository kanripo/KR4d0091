# -*- mode: mandoku-view; -*-
#+TITLE: 淮海集
#+DATE: 2015-09-11 09:57:40.442028
#+PROPERTY: ID KR4d0091
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0396-007淮海集-卷第七.
<pb:KR4d0091_SBCK_007-1a>¶
淮海集卷之七律詩¶
　　　　　　　　　　　　秦　觀　少游¶
　　徳清道中還寄子瞻¶
投暁理竿栧溪行耳目醒蟲魚各蕭散雲日共晶熒水¶
荇重深翠烟山疊亂靑路囬逢短榜崖㫁㸃孤翎叢薄¶
開羅帳淪漪寫鏡屏踈籬窺窅窕支港泛笭箵逺溆依¶
㣲見哀猱㫁續聽夢長天杳杳人逺樹㝠㝠旅思揺風¶
斾歸期數月蓂何時燃蜜炬復聽閤前鈴¶
　　次韻子由題斗野亭¶
滿市花風起平堤漕水流不堪春觧手更為晩停舟上¶
埭天連鴈荒祠木蔽牛杖藜聊復爾轉眄夕烟浮(詩云/子由)¶
(飮食隨魚蠏封疆八斗牛風波方在眼轉覺此生浮/細雨添春色㣲風静閘流勞生兩蓬鬢生計一扁舟)¶
<pb:KR4d0091_SBCK_007-1b>¶
　　鮮于子駿使君生日¶
往昔髙堂夢熊羆兆吉占氣鍾西蜀秀時應仲秋嚴江¶
漢揮犀尾風雲下筆尖㣲辭追屈宋精義到黄炎操&KR0130;¶
森寒栢名聲耿夜蟾擊彊鵰鶚徤治劇鸊鵜銛使者旌¶
旄易将軍印綬添鴛鴻随歩武虎豹入韜鈐錦覆郎官¶
綬&KR0686;垂太守䄡兩行分蜜炬十里上珠簾禮士常懸榻¶
誅姦或&KR0108;髯雨堂昬綘帳風帙亂牙籖銀漢星&KR0004;换金¶
莖露已霑歡聲連北固壽邑亘東漸麗句充文几奇香¶
牣玉奩簮紳五福具罇爼四難兼賤子真殊幸清標𫉬¶
屢覘誤&KR0170;雕朽木猥辱畫無鹽嘉運方熈洽英才豈滯¶
淹佇公歸法從行道慰民瞻¶
　　輦下春晴¶
<pb:KR4d0091_SBCK_007-2a>¶
樓闕過朝雨參差動霽光衣冠紛禁路雲氣繞宫牆亂¶
絮迷春闊蔫花困日長經旬牽酒伴猶未獻長揚¶
　　睡起¶
睡起東軒下悠悠春緒長爬搔失幽囀欵欠墮危芳蛛¶
網留晴絮蜂房受晩香欲㝷&KR0004;斷夢雲霧巳㝠茫¶
　　次韻莘老&KR0004;至湯泉二首¶
夾路山重&KR0232;參天樹老蒼一區成小市數埒引温湯洗¶
沐同幽客餔飱就&KR0394;坊未輸朝市子斗酒得西凉¶
年華行巳老林莾尚葱蒼地勝連龍洞泉温注&KR0017;湯人¶
風逺城市鍾&KR0394;近僧坊九夏来投錫捿心&KR0063;更凉(詩云/莘老)¶
(茂宰藹休政道人棲淨坊怳如豋十地熱惱頓清凉/川谷閟深阻天時正莽蒼聊同不速客来浴自然湯)¶
　　過六合水亭懷裴愽士次韻三首(次莘老)¶
<pb:KR4d0091_SBCK_007-2b>¶
昔同裴慱士酌酒俯庭柯晩岫潭潭碧風池瑟瑟波蒼¶
崖遺老没白首故人過轉眄成陳迹勞生可奈何¶
晩憇孤亭上羸驂繫斷柯荒門寒帶路空檻闊增波往¶
事青山在餘生白鳥過誦言成絕語亹亹迫隂何¶
折柳相從地重來失舊柯林光延晩照岸影動㣲波隔¶
浦檀欒密當簷翡翠過主人成異物搔首奈情何¶
　　懷孫子實¶
舉眼趨浮末斯人獨好脩靑春三不惑黄卷百無憂玉¶
出方流&KR0243;鸞停翠竹幽相思自成韻不必寄西郵¶
　　對淮南詔獄二首¶
一室如懸磬人音盡不聞老兵随卧起漂毋給朝曛樊¶
雉思秋野鞲鷹望暮雲念歸忘食事日減臂環分¶
<pb:KR4d0091_SBCK_007-3a>¶
淮海行揺落文書亦罷休風霜欺獨𪧐燈火伴㝠搜笳¶
動朱樓曉參横粉堞秋更𢬵飛鏡破&KR0063;得大刀頭¶
　　次韻荅米元章¶
嗜好清無滓周旋粲有文揮毫春在手岸幘海生雲花¶
鳥空撩我蓴鱸正屬君惟&KR0063;讀䳄蜺差不愧王筠¶
　　𪧐參寥房¶
鄉國秋行暮房櫳日巳暝驚風多犯竹破月不藏星鉤¶
箔簷花動抄書燭燼零非𨵿相見喜自是眼長靑¶
　　次韻蒋頴叔南郊祭告上淸儲祥宫(七韻/二十)¶
特起朝陽内祠宫極䆳淸髙䆫闚玉女巨闑守昌明盛¶
掩秦諸畤雄逾漢兩京垣横天上𬗋洲露海中&KR0801;黄帝¶
&KR0004;龍躍中原罷虎爭樵夫亦談道行旅不持兵此地修¶
<pb:KR4d0091_SBCK_007-3b>¶
禳禬于時保利亨栢梁災未㡬陳寳詔重營御帑金繒¶
出慈闈服玩并摽題動宸翰撰次屬鴻生玉刻黄冠印¶
金書祕殿名妙經藏洞觀真籙佩威盟仙溜花間静瓊¶
枝物外榮肇禋承帝祉肆𤯝順民情天施寜論報風行¶
不計程近傳聞磬管時或見旄旌海嶽朝𩀱闕星辰集¶
上楹禮如尊太一事異寵文成大似圓丘報長扵至日¶
迎侍臣来祭告法駕欲時行釐事通元氣髙真逹孝誠¶
慶增黄帝系壽續太隂精西北夷門峻東南輦路傾雲¶
行博山氣風卷歩虚聲符貺方期&KR0063;英髦各彚征謳歌¶
興法從行見泰階平¶
　　次韻米元章齋居即事¶
庭木㕠株茂盆池一掬慳支頥魚出樂入眥鳥知還老¶
<pb:KR4d0091_SBCK_007-4a>¶
境行将及仙書讀未閑因君歌鳳過通昔夢歸山¶
　　次韻酬陳傳道¶
白髪三冬學青衫八尺身誰知人上傑聊作吏中循揮¶
翰通元氣開編友古人&KR0009;聲張氏子曲逆豈長貧¶
　　次韻傳道自適兼呈都司芸叟學士¶
楚國陳夫子周南頗滯留弊&KR0129;披槁葉瘦馬兀扁舟藥¶
餌過三㐲文書散百憂何人共禪恱居士有浮休¶
　　擬郡學試東風觧凍¶
寳歷開新&KR0010;春囬斗柄東漪生天際水凍觧日邉風浩¶
蕩依蘋起侵㝷帶雪融江河霜練静池沼玉奩空魚藻¶
雍容裏雲霄俯仰中更無舟楫礙從此百川通¶
　　駕幸太學¶
<pb:KR4d0091_SBCK_007-4b>¶
原廟&KR0004;更十二章還輿詔蹕幸諸庠法天璧水遥迎仗¶
&KR0063;夜深衣不亂行風動四夷将遣子禮行三舎遂賓王¶
前知此舉追虞氏果有球音發舜堂¶
　　題閻求仁虚樂亭三首(前二首莘老)¶
禪房幽構徑彎環噪鵲鳴鳩盡日閑隱几㝠濛超物表¶
𦘕圖髣髴見林間褰簾雲吐池中月岸幘天横竹外山¶
秋興巳闌成麗句板輿時此慰慈顔¶
長官平昔嗜林丘僧與開亭待勝逰脩竹囬環扶碧瓦¶
小池方折轉淸流春深鶗鴂催詩句夜静蟾蜍入酒舟¶
只恐政成留不得縣人空此憶常㳺¶
誰構新亭近翠㣲似教陶令狎天機池光引月来簷廡¶
竹影䟽風到客衣愛酒有時擕玉斚無絃聊自拂金徽¶
<pb:KR4d0091_SBCK_007-5a>¶
人間此樂&KR0063;無㡬肯向良辰與物違¶
　　懷李公擇學士¶
一辭行斾楚亭臯㡬為豋臨掛欝陶蓬斷草枯時節晚¶
山長水逺夢魂勞流傳玉刻皆黄絹早晚金閨報大刀¶
宣室方疑&KR0017;神事順風行看駛鴻毛¶
　　次韻二首¶
靑髮從逰各白&KR0129;老来邂逅更陶陶尺書繼月傳𩀱鯉¶
相見何時詠百勞諌草十年聊閣筆坐棠三郡不更刀¶
靈崖濼水堪行樂時事紛紛劇蝟毛¶
𦘕船京口見停橈蕭洒渾疑謝與陶但把好山供勝踐¶
不将餘論掛塵勞諌垣天上經焚草藩國年来屢夢刀¶
北路近傳新政美未嘗因物疆吹毛¶
<pb:KR4d0091_SBCK_007-5b>¶
　　題湯泉二首¶
滿斛泠泠注不竆幻塵乾慧洗皆空法流水接諸天上¶
神瀵香聞一國中金粟示為除病惱䟦陀仍巳𫉬圓通¶
馬蹄又入風埃去囬首吳吟謝迮翁(逅迮翁/湯泉有)¶
温井霜寒碧甃澄飛塵不動玉奩清老翁仙去羸驂共¶
太子東歸廢沼平據石聊為寳陀觀决渠還落堰溪聲¶
洗腸灌頂雖殊事一洗勞生病惱輕¶
　　寄題王欽之自圓庵¶
誅茅北戸結圓廬從事風流入𦘕圖珠箔粉垣藏混沌¶
葛巾藜杖造虚無春閑居士天花室晝静仙人白玉壷¶
遥想吏行鳬鶩散沈烟一穗對團蒲¶
　　流觴亭幷次韻二首¶
<pb:KR4d0091_SBCK_007-6a>¶
縹縹雲巒欲盡頭灑然華構别飛流朱盤㶑灔開氷鑑¶
碧甃縈紆走玉虬毛骨漸驚超濁界風烟驟覺變淸秋¶
更憐白足如霜句可羡溪邉六逸逰¶
卧龍西畔北池頭水擘華堂瑟瑟流㡬曲漪漣盤翠帶¶
一峰孤秀浴蒼虬香嚢近午清無汗素扇生凉爽入秋¶
待喚𦘕師来貌取圖成便是竹溪逰¶
　　逰龍門山次程公韻¶
路轉橫塘入亂峰遍㝷瀟洒興無竆樓&KR0279;特起喧卑外¶
村落随生指㸃中溪傍五雲清逗玉松分八面翠成宫¶
歸途父老欣相語今日程公昔謝公¶
　　逰龍瑞宫次程公韻¶
靈祠真館閟山隈形勢相髙對越&KR0279;莓徑翠依屏上轉¶
<pb:KR4d0091_SBCK_007-6b>¶
藕花紅繞鑑中開鶴&KR0742;寳箭排烟去龍䕶金書帶雨来¶
夾道萬星攅騎火滿城争看使君囬¶
　　次韻朱李二君見寄二首¶
東阡北陌坐淹時偶為髙風振羽儀十丈蓮花開處逺¶
三年楮葉刻成遲鬢毛但速安仁老錢粟難輸曼倩饑¶
尚頼故人遥省憶發揮春色有新詩¶
萬古流空一鳥沈衣冠常苦事違心七行俱下知君&KR0199;¶
四者難并𥬇我今梅已偷春成國色雲猶憑臘造天隂¶
美人綠綺煩遥贈莫致南金增永吟¶
　　睡足軒二首¶
長年憂患百端慵開斥僧坊頗有功地撤蔽虧僧界淨¶
人除荒穢玉奩空青天併入揮毫裏白鳥時興隱几中¶
<pb:KR4d0091_SBCK_007-7a>¶
最是人間佳絶處夢殘風鐵響丁東¶
數椽空屋枕淸流一榻蕭然散百憂終日掩𨵿塵境謝¶
有時開卷古人逰鳴鳩去後滄浪晩飛雨来&KR0004;菡蓞秋¶
此處便令君睡足何湏雲夢澤南州¶
淮海集卷之七¶
<pb:KR4d0091_SBCK_007-7b>¶
