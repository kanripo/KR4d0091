# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 34


賛䟦¶¶
　　　龍丘子真賛¶
惟龍丘子以大塊為輿元氣為駒放意自娛逰行六區¶
世莫我踈亦莫我親追配古者葛天之民¶
　　　李潭漢馬圖賛¶
前一馬驪就樹摩癢百駭佳快厥意可想中間四馬或
<pb:KR4d0091_WYG_034-1b>
顧或嬉飲嚙自如不相瑕疵最後一騂尾鬛奮驚背而¶
號鳴若聞其聲寛閒之鄉水逺草長無羈無縶樂未渠央¶
　　　南都法寳禪院一長老真賛¶
欲老不老八反九倒昔是西庵今為法寳文雅臺邊清¶
泠池畔大地山河且舉一半<md:KR4d0091_SBCK_034-1b>¶　　　建隆慶和尚真賛¶
大因縁十八年結跏座帶刀眠汝鼻孔未遼天呼我作¶
無事禪
<pb:KR4d0091_WYG_034-2a>
　　　書王蠋事後¶
古之世有不去商紂之虐君以從周武之聖臣而守死¶
西山者其人曰伯夷伯夷者孔子稱為仁孟子稱為聖¶
不在乎學者能道之也古之人有不愛刳身戮尸之患¶
以求盡忠極節於其君者其人曰比干比干者孔子稱¶
爲仁孟子稱為賢不在乎學者能道之也古之人有不¶
愛将軍之印不願萬家之封引身即死以眀君臣之大¶
義而求自附於伯夷比干之事者其人曰王蠋王蠋無
<pb:KR4d0091_WYG_034-2b>
孔子孟子之稱而其名亦不獲自附於伯夷比干焉學<md:KR4d0091_SBCK_034-2a>¶者亦不可不道也當燕人之破齊齊王走莒也臨菑之¶
地汶篁之疆為齊者無幾也齊之臣平居腰黄金結紫¶
綬論議人主之前者一旦狼顧鳥竄分散四出不逃而¶
去則屈而䧏無一人為其君出身抗賊以全齊者方是¶
時玉蠋齊之布衣也積徳累行退耕於野口未嘗食君¶
之粟身未嘗衣君之帛獨以謂生於齊國世為齊民則¶
當死於齊君乃奮身守大節守區區之畫邑以待燕人
<pb:KR4d0091_WYG_034-3a>
燕人亦為之却三十里不敢近其後燕將畏蠋之賢念¶
蠋之在而齊之卒不滅也數為甘言㗖之曰我将以子¶
為將封子以萬家不者屠畫邑蠋曰忠臣不仕二君正¶
女不更二夫國亡矣蠋尚何存今刼之以兵誘之以将¶
是助桀為虐也與其無義而生固不若烹乃經其頭於<md:KR4d0091_SBCK_034-2b>¶木枝自奮絶脰而死士大夫聞之皆太息流涕曰王蠋¶
布衣也義不北靣於燕况在位食禄者乎於是乃相與¶
迎襄王於莒而齊之殘民始感義奮發閉城城守人人
<pb:KR4d0091_WYG_034-3b>
莫肯下燕者故莒即墨得數戰不亡而田單卒能因其¶
民心奮其智謀却數萬之衆復七十餘城王蠋激之也¶
始予讀史記至此未嘗不為蠋廢書而泣以謂推蠋之¶
志足以無憾於天無怍於人無欺於伯夷比干之事太¶
史公當特書之屢書之以破萬世亂臣賊子之心柰何¶
反不為蠋立傳其當時事迹乃㣲見於田單之傳尾使¶
蠋之名僅存以不失傳而不足以暴天下甚可恨也且¶
夫聶政荆軻之匹徒能瞋目攘臂奮然不顧以報一言
<pb:KR4d0091_WYG_034-4a>
一飯之徳非有君臣之讐而懐匕首袖鐵椎白日殺人<md:KR4d0091_SBCK_034-3a>¶以䘮七尺之軀者太史公猶以其有義也而為之立傳¶
以見後世後世亦從而服之曰壯士蘇秦張儀陳軫犀¶
首左右賣國以取容非有死國死君之行朝爲楚卿暮¶
爲秦相不以慊於心太史公猶以其善說也而爲之立¶
傳以見後世後世亦從而服之曰竒材以至韓非申不¶
害之徒刑名之學也猶以原道附之老&KR0389;淳于髠鄒衍¶
田駢慎到接予環騶奭之徒迂闊之士也猶以爲多學
<pb:KR4d0091_WYG_034-4b>
而附之孟子然則世有殺身成仁如王蠋之事者獨不¶
當傳之以附於伯夷之後乎噫昔者夫子作春秋其大¶
意在於正君臣嚴父子使當時君臣正父子嚴則春秋¶
不作矣後世愚夫庸婦一言一行近似者皆當筆之春¶
秋况夫卓然有補世敎者得無特書之屢書之乎此予<md:KR4d0091_SBCK_034-3b>¶所以爲太史公惜也¶
　　　書輞川圖後¶
元祐丁卯余爲汝南郡學官夏得腸癖之疾卧直舍中
<pb:KR4d0091_WYG_034-5a>
所善髙符仲携摩詰輞川圖視余曰閱此可以愈疾余¶
本江海人得圖喜甚即使二兒從旁引之閱於枕上怳¶
然若與摩詰入輞川度華子岡經孟城坳憇輞口莊泊¶
文杏舘上斤竹嶺並木蘭砦絶茱茰沜躡槐陌窺鹿柴¶
砦返於南北垞航欹湖戱栁浪濯欒家瀨酌金屑泉過¶
白石灘停仍里舘轉辛夷塢抵漆園幅巾杖屨棊奕茗¶
飲或賦詩自娱忘其身之匏繫於汝南也數日疾良愈¶
而符仲亦爲夏侯太冲來取圖遂題其末而歸諸髙氏
<pb:KR4d0091_WYG_034-5b>
　　　髙無悔䟦尾<md:KR4d0091_SBCK_034-4a>¶無悔将家子爲人沉鷙有竒略習知邉事結髪與羗人¶
戰大小數十遇未嘗敗北斬級捕虜獲牛馬槖駝動以¶
萬計與其兄館使皆為邉人所推號二髙云元豐五年¶
延師與二詔使城永樂問於無悔對曰永樂羗人必爭¶
之地而無險阻無水泉一日冦至何以能守詔使大怒¶
以為沮議遣歸延安既城永樂羗人數十萬奄至城中
戍¶者纔三萬人舘使謂詔使曰虜衆十倍於我若其盡
<pb:KR4d0091_WYG_034-6a>
至¶不可當也我嘗破其衆於無定河川今前隊囂甚有
懼¶我心及未定擊之雖衆可走詔使不許曰王者之師
不¶鼔不成列舘使以足頓地曰事去矣已而城外圍數
重¶諸將出戰無生還者俄奪我水寨城中穿井數十皆
不¶獲泉士卒飢渇困甚不能執兵城遂䧟二詔使及舘
使<md:KR4d0091_SBCK_034-4b>¶皆死之於是議者皆以二髙料敵有古良将之風惜
乎¶詔使之不能用也元祐二年余為汝南學官被詔至
京¶師以疾歸無悔亦以失邉師意徙内地鈐轄此郡兵
<pb:KR4d0091_WYG_034-6b>
馬¶相從於城東古寺日飲無何絶口不挂時事余酒酣
悲¶歌聲震林木無悔瞋目熟視髪上衝冠人多恠之余
二¶人者自苦也無悔一日出諸公所與尺牘自韓魏公
以¶下百餘番屬余䟦尾余欣然濡筆因以永樂之事載
之¶庻幾見諸公所以稱道無悔者非虛語也¶
　　　裴秀才䟦尾¶
裴本秦之别姓自漢以來世有顯者在唐尤爲望族五¶
房之裴為宰相者十有七人裴氏衣冠於斯為盛而東
<pb:KR4d0091_WYG_034-7a>
眷房晉公度實唐第一等人君晉公之裔孫也少篤學<md:KR4d0091_SBCK_034-5a>¶鋒氣銳甚頗有志於天下之事巳而舉進士屢不中乃¶
嘆曰人生如寄耳用是區區者爲哉於是退居許之陽¶
翟葛巾藜杖日閱佛書惟以專精神養夀命為事元祐¶
三年冬君之弟朝散君通判蔡州君自陽翟籃輿過之¶
踰月而去将行謂朝散君曰吾絶意世間事久矣比閱¶
簏中故人書札見麻温故郎中昔所贈詩憮然感心不¶
能自巳聞秦少㳺方爲此郡學官願因弟丐一言庻幾
<pb:KR4d0091_WYG_034-7b>
異時有知我者余聞而嘆之昔馬援南征謂官屬曰吾¶
從弟少㳺常哀吾慷慨多大志曰士生一世但取衣食¶
裁足乘下澤車馭款叚馬為郡掾吏守墳墓鄉里稱善¶
人斯可矣致求贏餘但自苦耳當吾在浪泊西里虜未¶
滅之時下潦上霧毒氣薫蒸仰視飛鳶跕跕墮水中卧<md:KR4d0091_SBCK_034-5b>¶念少㳺平生時語何可得也朝散君起家四十爲郎聲¶
聞籍甚所謂功名富貴盖未易量而君羸老疾病卧於¶
衡茅之下氣息奄奄僅屬既不求人知人亦莫君知者
<pb:KR4d0091_WYG_034-8a>
弟兄出處異矣然以二馬觀之二裴之事孰爲得失哉¶
麻君慱雅君子其所以稱道君者宜不謬後之君子讀¶
其詩者可以知君少時之志而讀余文者可以識君莫¶
年之心云¶
　　　録壯愍劉公遺事¶
壯愍劉公未顯時凡三與賊遇始爲常州無錫縣尉有¶
梟賊劉鐵槍者起浙西轉擾諸郡捕盗官不能制公一¶
日霑醉夜歸適報鐵槍入境遂乘酒赴之與賊接戰手
<pb:KR4d0091_WYG_034-8b>
殺鐵槍及其徒五人餘悉散走部使者上其功改大理<md:KR4d0091_SBCK_034-6a>¶評事後知果州南充縣丁先太師憂觧官東還道出興¶
州境上遇群賊奄至掠其行李發之惟文書百餘帙布¶
數匹賊魁詈其徒曰此窮官人何足刼公時在後聞變¶
馳至瞋目叱之賊衆披靡俄發三矢輒斃三人餘遂遁¶
去雍帥冦萊公表其事詔遷官知瀘州後移倅汝隂過¶
安陸遇故人留飲家屬先行復遇盗刼倒槖得一銀釦¶
劒洎一䃋石腰帶持去後賊敗於齊安獄具法歸&KR0141;於
<pb:KR4d0091_WYG_034-9a>
主有司以聞時陜西轉運使員缺執政方以公進擬真¶
宗曰是人爲郡守而止有一䃋石帶亷可知也遂除公¶
行狀墓誌及國史本傳皆載無錫及興州事獨安陸一¶
節遺而不書元祐壬申嵗公之子隰州使君某與余會¶
於京師嘗道公之遺事具以天禧中劄示余因論次之<md:KR4d0091_SBCK_034-6b>¶附於中劄之後以補史氏之缺云¶
　
　
<pb:KR4d0091_WYG_034-9b>
　
　
　
　
　
　
　
　淮海集巻三十四¶
<md:KR4d0091_SBCK_035-1a>¶
<pb:KR4d0091_WYG_035-1a>
欽定四庫全書
　淮海集巻三十五　　　　　　宋　秦觀　撰
　　跋
