# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 35

¶¶
　　　法帖通解序¶
法帖者太宗皇帝時遣使購摹前代法書集為十巻摹¶刻
於板藏之禁中大臣初登二府詔以一本賜之其後¶不復
賜世號官帖故丞相劉公沆守長沙日以賜帖摹¶刻二本一
置郡帑一藏於家自此法帖盛行於世士大¶夫好事者又
<pb:KR4d0091_WYG_035-1b>
往往自為别本矣今可見者潭綘二郡劉¶丞相家潘尚書師
旦家劉御史次莊家宗將世章家凡¶六本雖有精粗然大
抵皆官帖之苖裔也頃為正字時¶見諸帖墨蹟有藏於秘
府者字皆華潤有肉神氣動人¶非如刻本之枯槁也蓋雖
官帖亦其糟粕耳又當時奉<md:KR4d0091_SBCK_035-1b>¶詔集帖之人茍於書成不復
更加研考頗有偽蹟濫厠¶其間至於標題次序乖錯逾甚
士大夫以字畫小技莫¶有論次之者投荒索居無以解日
輒以其灼然可考者¶䟽記之疑者闕之名曰法帖通解云
<pb:KR4d0091_WYG_035-2a>
　　　漢章帝書¶
衛巨山云漢興而有草書不知作者姓名至章帝時齊
相¶杜度號善作篇是章帝時已有草書矣然千字文者
乃¶梁武帝得王羲之所書千字使周興嗣以韻次之時南¶
平王偉令蕭子範亦製此文蔡逺浪釋辰宿一帖興嗣¶
文也豈得為漢章帝之書耶歐陽文忠以謂前世學書¶
者已有此語不獨始於羲之按漢武帝時司馬相如作¶
無將篇無復字元帝時黄門令史㳺作急就篇成帝時<md:KR4d0091_SBCK_035-2a>¶
<pb:KR4d0091_WYG_035-2b>
將作大匠李長作元尚篇元始中揚雄作訓纂篇班固¶
續之無復字皆小學家也千字文者蓋擬諸篇而作今¶
急就篇之類尚有存者其詞高古讀之不問可知為漢¶
人之文與興嗣所作殊不類也文忠此説殆亦可疑爾¶
　　　倉頡書¶
易曰上古結繩而治後世聖人易之以書契百官以治¶
萬民以察葢取諸夬而説者或以為書契始於伏羲或¶
以為始於倉頡蓋伏羲畫八卦則書契已兆至倉頡觀
<pb:KR4d0091_WYG_035-3a>
鳥迹則書契遂詳始於伏羲而成於倉頡爾古者八嵗¶
入小學故周官保氏掌國子教之六書謂象形象事象¶
意象聲轉注假借也謂之小學家自至秦焚燒典籍始¶
用篆𨽻而古文滅矣漢武時魯共王壞孔子舊宅於壁<md:KR4d0091_SBCK_035-2b>¶中得尚書春秋論語孝經時人以不復知有古文謂之¶
科斗書又北平侯張蒼獻春秋左氏傳郡國亦往往於¶
山川得鼎彞其銘則前代之古文皆自相似時王莽司¶
空甄豐改定古文有謂古文竒字羲書佐書繆篆鳥書
<pb:KR4d0091_WYG_035-3b>
凡六體所謂古文者孔氏壁中書也魏初傳古文者有¶
邯鄲淳衛覬甞冩淳尚書後以示淳而淳不别至正始¶
中在三字不維轉失淳法因科斗之名遂効其形太康¶
元年汲縣人盜發魏襄王冢得簡書十餘萬言案魏氏¶
所出猶有髣髴古書亦數種其一巻論楚事者最為工¶
妙齊文惠太子為雍州時盜發楚王冢亦得竹簡青絲¶
綸簡廣數分長二尺皮節如新有得十餘簡者王僧䖍¶
云是科斗書記周官所闕文以此論之凡稱古文者皆<md:KR4d0091_SBCK_035-3a>¶
<pb:KR4d0091_WYG_035-4a>
倉頡遺法也古文雖非科斗書而世常謂之科斗者以¶
其類科斗爾此帖題曰倉頡書而了不與科斗相類乃¶
近大小二篆蓋可疑也¶
　　　仲尼書¶
魯司寇仲尼書者呉季子墓銘也銘在季子墓上其字¶
皆徑尺餘唐張從紳記云舊本湮滅開元中元宗命殷¶
仲容摹榻其書以傳至大厯中蕭定又刻于石此小字¶
者蓋後人依効爲之者也歐陽文忠公謂孔子平生未
<pb:KR4d0091_WYG_035-4b>
嘗至呉以史記世家考之其厯聘諸侯南不逾楚推其¶
嵗月蹤跡未嘗過呉不得親銘季子之墓又其字特大¶
非古簡牘所容然則季子墓銘其真者猶疑非仲尼書¶
又况依倣爲之者歟<md:KR4d0091_SBCK_035-3b>¶　　　史籕李斯¶
史籕者周宣王太史作大篆十五篇與古文時有同異¶
先王之時天下之書同文及其衰也諸侯各自爲政而¶
字畫之形亦異殊矣秦兼天下丞相李斯乃奏罷不合
<pb:KR4d0091_WYG_035-5a>
秦文者而斯作倉頡篇車府令趙髙作爰厯篇太史令¶
胡母敬作博學篇皆取史籕大篆或頗省改是為小篆¶
是時天下多事篆字難成長安下士人程邈得罪繫寜¶
陽十年從獄中增減大篆去其繁複奏之始皇以爲善¶
出邈為御史名其書曰𨽻書凡奏事令𨽻人書之故又¶
謂之佐書自爾秦書有大篆小篆刻符包蚫𨽻書等凡¶
八體焉倉頡爰厯博學三篇至漢時閭里之師并為倉¶
頡篇而籕文至建武時已六篇矣今稱史籕之迹者惟<md:KR4d0091_SBCK_035-4a>¶
<pb:KR4d0091_WYG_035-5b>
岐陽石鼔文李斯之書惟泰山詔爲真蹟二世詔嶧山¶
之碑近世傳者出於徐常侍夏英公家自唐封演巳疑¶
非真杜甫直謂野火焚棗木傳刻爾不知此謂史籕李¶
斯二帖者何從得之也今漢碑在者皆𨽻字而程邈此¶
帖乃是小楷觀其氣象豈敢遂信以為秦人書¶
　　　鍾繇¶
鍾繇賀捷表其後云建安二十四年閏月九日南蕃東¶
武亭侯鍾繇上歐陽文忠公嘗問孫集賢思恭云建安
<pb:KR4d0091_WYG_035-6a>
二十四年閏在何月集賢精於厯學以漢家所用四分¶
乾象厯推之是嵗已亥三厯皆閏十月文忠以陳夀三¶
國志考與集賢之言合然文忠考魏呉二志乃權以是¶
嵗閏十月方征闗羽至十二月獲之明年正月始傳首<md:KR4d0091_SBCK_035-4b>¶至洛陽鍾繇安得於閏十月先賀捷也由是疑此表爲¶
非真焉¶
　　　懐素¶
懐素唐僧字藏真此帖稱王右軍云吾真書可比鍾繇
<pb:KR4d0091_WYG_035-6b>
而草故不减張芝僕以爲真不如鍾草不如張又嘗見
其¶一帖云漢時張芝言書為世所重非老僧莫入其體
則¶懐素自謂抗張芝而過右軍矣昔栢元自謂右軍之
流¶論者以比孔琳之齊髙帝謂張融曰卿書殊有骨力
但¶恨無二王法荅曰非恨臣無二王法亦恨二王無臣
法¶前世善書者盖嘗欲與右軍抗衡矣而毎不謂公論
所¶許懐素此言其果然歟歐陽文忠公嘗謂法帖者乃
魏¶晉時人施於家人朋友其逸筆餘興初非用意自然
<pb:KR4d0091_WYG_035-7a>
可<md:KR4d0091_SBCK_035-5a>¶喜後人乃棄百事而以學書爲事如一未至至於終
老窮¶年疲弊精神而不以爲苦是真可歎也懐素之徒
是巳¶文忠此論可謂名言然天下之事畢竟亦何所有
孰為¶可學孰爲不可學者自古以藝自名家至於文章
學術¶大功大名世所謂不朽者其人方從事於其間也
曷嘗¶不棄百事而爲之至於終老窮年疲弊精神而不
以爲¶苦也由後世觀之其異於懐素之學草書也幾何
邪
<pb:KR4d0091_WYG_035-7b>
　　　書晉賢圖後¶
此畫舊名晉賢圖有古衣冠十人惟一人舉杯欲飲其¶
餘隠几杖䇿傾聽假寐讀書屬文了無霑醉之態龍眠¶
李叔時見之曰此醉客圖也盖以唐竇䝉畫評有毛惠¶
逺醉客圖故以名之焉叔時善畫人所取信未幾轉相<md:KR4d0091_SBCK_035-5b>¶摹寫徧於都下皆曰此真醉客圖也非叔時疇能辨之¶
獨譙郡張文潜與余以為不然此畫晉賢宴居之狀非¶
醉客也叔時易其名出竒以眩俗耳余舊傳聞江南有
<pb:KR4d0091_WYG_035-8a>
一僧以貲得度未嘗誦經聞有書生欲苦之詣僧問曰¶
上人亦嘗誦經否僧曰然生曰金剛經㡬巻僧實不知¶
卒爲所困即誣生曰君今日已醉不復可語請俟他日¶
書生笑而去至夜僧從鄰房問知巻數詰旦生來僧大¶
聲曰君今日乃可語耳豈不知金剛經一巻也生曰然¶
則巻有幾分僧茫然瞪目熟視曰君又醉耶聞者莫不¶
絶倒今圖中諸公了無醉態而横被沈湎之名然後知¶
昔所傳聞爲不謬矣雖然余懼叔時以余與文潜異論
<pb:KR4d0091_WYG_035-8b>
亦將以醉見名則余二人者将何以自觧也叔時好古<md:KR4d0091_SBCK_035-6a>¶愽雅君子其言宜不妄豈評此畫時方在酩酊邪圖中¶
諸客洎予二人孰醉孰不醉當有能辨之者¶
　　　書蘭亭叙後¶
蘭亭者晉右将軍㑹稽内使瑯琊王羲之逸少所書詩¶
序也右軍以穆帝永和九年三月三日與太原孫統丞¶
公孫綽興公廣漢王彬之道生陳郡謝安安石髙平郄¶
曇重熈太原王藴發仁釋支遁道林及其子凝之徽之
<pb:KR4d0091_WYG_035-9a>
操之等四十有一人修袚褉於山隂之蘭亭酒酣賦詩¶
製序用蠶繭紙䑕鬚筆書凡二十八行三百二十四字¶
字有重者皆構别體而之字最多至二十許字他日更¶
書數十本終無及者右軍亦自愛重留付子孫至七代¶
孫智永爲比&KR0960;俗呼永禪師永卒傳其書於弟子辯才<md:KR4d0091_SBCK_035-6b>¶才俗姓袁氏梁司空昻之元孫唐正觀中太宗銳意學¶
二王書帖摹搨殆盡惟未得蘭亭凡三召辯才詰之固¶
稱荐經䘮亂亡失不知所在後遣監察御史蕭翼㣲服
<pb:KR4d0091_WYG_035-9b>
爲書生以詭辯才始得之命供奉搨書人趙模韓道政¶
馮承素葛貞等四人各搨數本以賜皇太子諸王近臣¶
貞觀二十三年髙宗奉遺詔以蘭亭入昭陵惟趙模等¶
所搨者傳於世事見何延之蘭亭記¶
　
　
　
　淮海集巻三十五¶
<md:KR4d0091_SBCK_036-1a>¶
<pb:KR4d0091_WYG_036-1a>
欽定四庫全書
　淮海集巻三十六¶　　　　　　宋　秦觀　撰
　¶　狀
