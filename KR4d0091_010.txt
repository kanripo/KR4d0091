# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 10

¶
　　寄孫傳師著作¶
上林池籞富春風十里宫青錯御紅應與少年修故事¶
誤隨逰轂栁花中¶
　　泗州東城晩望¶
渺𣺌孤城白水環舳艫人語夕霏間林梢一抹青如畫¶
應是淮流轉處山
<pb:KR4d0091_WYG_010-1b>
　　戱雲龍山人二絶¶
芳草未應羞鵯鵊潜鱗終是畏提壺蔡經背上㾗猶在¶
更念麻姑指爪無¶
選勝只携長脛鶴入廛還駕短轅車時人若問虚𤣥事<md:KR4d0091_SBCK_010-1b>¶笑荅無過李老書¶
　　圓通院白衣閣¶
白衣閣外遶朱欄人在琉璃菡萏間誰把此花為刻漏¶
修行不放一時閑
<pb:KR4d0091_WYG_010-2a>
無邉刹境一毫端同住澄清覺海間還是此花并此葉¶
壊空成住未曾閑¶
一根反本六根同古佛傳家有此風滿目紅蕖參翠盖¶
不唯門裏獲圓通¶
　　照閣¶
彌猴鏡裏三身現龍女珠中萬象開未若此軒人散後¶
水光清泛月華來¶
　　睡足寮寄震鼎二弟<md:KR4d0091_SBCK_010-2a>¶
<pb:KR4d0091_WYG_010-2b>
與物無營但欲眠客來從笑腹便便秋生淮海凉如水¶
得句還應夢阿連¶
　　次韻參寥見别¶
爐香冉冉紆寒穗篝火熒熒擢夜芒預想江天囬首處¶
雪風横急鴈聲長¶
　　與倪老伯輝九曲池有懐元龍參寥¶
雲月姢姢淮海秋隋家池上共浮㳺可憐一叚風流事¶
特欠支郎與子猷
<pb:KR4d0091_WYG_010-3a>
　　春日五首¶
幅巾投曉入西園春動林塘物物鮮却憇小庭纔日出¶
海棠花發麝香眠¶
一夕輕雷落萬絲霽光浮瓦碧差差有情芍藥含春淚<md:KR4d0091_SBCK_010-2b>¶無力薔薇卧曉枝¶
裌衣新著倦琴書散策池塘返照初翠碧黄鸝相續去¶
荇絲深處見遊魚¶
春禽葉底引圓吭臨罷黄庭日正長滿院栁花寒食後
<pb:KR4d0091_WYG_010-3b>
旋鑚新火爇爐香¶
金屋舊題煩乙子蜜脾新採頼蜂臣蜻蜓蛺蝶無情思¶
隨例顛忙(一作/狂)過一春¶
　　秋日三首¶
霜落䢴溝積水清寒星無數傍船明菰蒲深處疑無地¶
忽有人家笑語聲¶
月團新碾瀹花甆飲罷呼兒課楚詞風定小軒無落葉¶
青蟲相對吐秋絲<md:KR4d0091_SBCK_010-3a>¶
<pb:KR4d0091_WYG_010-4a>
連巻雌蜺掛西樓逐雨追晴意未休安得萬粧相向舞¶
酒酣聊把作纒頭¶
　　次韻子由召伯埭見别三首¶
孤蓬短榜泝河流無頼寒侵紫綺裘召伯埭南春欲盡¶
為公重賦伴牢愁(子由詩云裘濛濛春雨濕䢴溝蓬底/安眠晝擁  知有故人家在此速将)
(詩巻洗/¶閑愁)
青¶熒燈火照深更逐客舟航冷似冰到處故應山作主¶
隨方還有月為朋(子由詩云冰筆端大字鴉棲壁袖裏/新詩句琢  送我扁舟六十里未嫌)
<pb:KR4d0091_WYG_010-4b>
(罪垢汚/¶交朋)
冠盖紛紛不我謀掩關聊與古人逰㑹湏匹馬淮西去¶
雲巘風溪遂所求(子由詩云逰髙安此去風濤惡還有/廬山得縱  便欲携君将船去念君)¶
(無罪去/<md:KR4d0091_SBCK_010-3b>¶何求)
　　還自廣陵四首¶
薄茶便當烏程酒短艇聊充下澤車墳墓去家無百里¶
往來仍不廢觀書¶
南北悠悠三十年謝公遺埭故依然欲論舊事無人共
<pb:KR4d0091_WYG_010-5a>
卧聽鍾魚古寺邉¶
䢴溝繚繞上雲空坐阻層冰不得通頼有東風可人意¶
為開明鏡玉奩中¶
天寒水鳥自相依十百為羣戯落暉過盡行人都不起¶
忽聞水響一齊飛¶
　　元日立春三絶¶
此度春非草草囬美人休着剪刀催直湏殘臘十分盡¶
始共新年一併來<md:KR4d0091_SBCK_010-4a>¶
<pb:KR4d0091_WYG_010-5b>
發春獻嵗偶然同新歴觀天最有功頭上兩般幡勝影¶
一時飛入酒杯中¶
攝提東直斗杓寒驟覺中原氣象寛天為兩宫同號令¶
不教春嵗各開端¶
　　次韻宋履中題李侯檀欒亭¶
陰陰數畆籜龍稠亭外危通一徑幽頗似竹林當日集¶
酒狂莫笑阮陳留¶
　　春日偶題呈上尚書錢丈
<pb:KR4d0091_WYG_010-6a>
三年京國鬢如絲又見新花發故枝日典春衣非為酒¶
家貧食粥已多時¶
　　觀辱户部錢尚書和詩餉禄米再成二章上謝¶
本欲先生一解頥頓煩分米慰長飢客無貴賤皆蔬飯<md:KR4d0091_SBCK_010-4b>¶惟有慈親食肉糜¶
夢裏光陰挽不囬掩關獨坐萬縁灰偶因問訊維摩病¶
香積天中施飯來¶
　　擬題織錦圖
<pb:KR4d0091_WYG_010-6b>
悲風鳴葉秋宵冷寒絲縈手淚殘粧㣲燭窺人愁斷膓¶
機翻雲錦妙成章¶
　　晩出左掖¶
金爵觚稜轉夕暉翩翩宫葉墮秋衣出門塵障如黄霧¶
始覺身從天上歸¶
　　次韻蔡子駿瓊花¶
無雙亭上傳觴處最惜人歸月上時相見異鄉心欲絶¶
可憐花與月應知<md:KR4d0091_SBCK_010-5a>¶
<pb:KR4d0091_WYG_010-7a>
　　處州水南庵二首¶
竹栢蕭森溪水南道人為作小圓庵市區収罷魚豚稅¶
來與彌陀共一龕¶
此身分付一蒲團静對蕭蕭玉數竿偶為老僧煎茗粥¶
自携修綆汲清寛¶
　　三月晦日偶題¶
節物相催各自新癡心兒女挽留春芳菲歇去何湏恨¶
夏木陰陰正可人
<pb:KR4d0091_WYG_010-7b>
　　次韻東坡上元扈從三絶¶
赭黄繖底望龍章不斷惟聞蠟炬香一片韶音歸&KR0232;道¶
重瞳左右列英皇¶
端門魏闕欝峥嶸燈火成山輦路平不待上林鸎百囀<md:KR4d0091_SBCK_010-5b>¶教坊先巳進新聲¶
仗下番夷各一羣機泉如雨自繽紛細㸔香案旁邉吏¶
却是茅家大小君¶
　<md:KR4d0091_SBCK_011-1a>¶淮海集巻十

<pb:KR4d0091_WYG_011-1a>
欽定四庫全書
　淮海集巻十一¶　　　　　　宋　秦觀　撰
