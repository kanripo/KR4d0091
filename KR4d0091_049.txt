# -*- mode: mandoku-view -*-
#+TITLE: 淮海集
#+DATE: 2015-09-23 10:20:56
#+PROPERTY: JUAN 49

<md:KR4d0091_SBCK_049-1a>¶
淮海長短句巻上¶　　　　　宋　秦觀　撰
　　望海潮四首(廣陵懐古/)¶
星分牛斗疆連淮海揚州萬井提封花發路香鶯啼人¶
起朱簾十里春風豪俊氣如虹曵照春金紫飛葢相從¶
巷入垂楊畵橋南北翠煙中　追思故國繁雄有迷樓¶
挂斗月觀横空紋錦製㠶明珠濺雨寧論雀馬魚龍往¶
事逐孤鴻但亂雲流水縈帶離宫最好揮毫萬字一飲
<pb:KR4d0091_WYG_047-1b>
&KR0184;千鍾¶
　　　又(越州懐古/)¶
秦峰蒼翠耶溪瀟洒千巖萬壑爭流鴛瓦雉城譙門畵¶
㦸蓬萊燕閣三休天際識歸舟泛五湖煙月西子同遊<md:KR4d0091_SBCK_049-1b>¶茂草荒臺苧蘿村冷起閑愁　何人覽古凝眸悵朱顏¶
易失翠被難留梅市舊書蘭亭古墨依稀風韻生秋狂¶
客鑑湖頭有百年臺沼終日夷猶最好金龜換酒相與¶
醉滄洲
<pb:KR4d0091_WYG_047-2a>
　　　又(洛陽懷古/)¶
梅英疎淡氷澌溶洩東風暗換年華金谷俊游銅駞巷¶
陌新晴細履平沙長記誤隨車正絮翻蝶舞芳思交加¶
柳下桃蹊亂分春色到人家　西園夜飲鳴笳有華燈¶
礙月飛葢妨花蘭苑未空行人漸老重來是事堪嗟煙¶
暝酒旗斜但倚樓極目時見棲鴉無奈歸心暗隨流水¶
到天涯¶
　　　又(别意/)<md:KR4d0091_SBCK_049-2a>¶
<pb:KR4d0091_WYG_047-2b>
奴如飛絮郎如流水相沾便肯相隨微月户庭殘燈簾¶
幙怱怱共惜佳期纔話暫分携早抱人嬌咽䨇淚紅垂¶
畵舸難停翠幃輕别兩依依　别來怎表相思有分香¶
帕子合數松兒紅粉脆痕青牋嫩約丁寧莫遣人知成¶
病也因誰更自言秋杪親去無疑但恐生時注著合有¶
分于飛¶
　　沁園春(春思/)¶
宿靄迷空膩雲籠日晝景漸長正蘭臯泥潤誰家燕喜
<pb:KR4d0091_WYG_047-3a>
蜜脾香少觸處蜂忙盡日無人簾幙挂更風遞遊絲時¶
過墻微雨後有桃愁杏怨紅涙淋浪　風流寸心易感¶
但依依竚立回盡柔腸念小奩瑶鑑重勻綘蠟玉籠金¶
斗時熨沉香柳下相將遊冶處便回首青樓成異鄉相<md:KR4d0091_SBCK_049-2b>¶憶事縱蠻牋萬疊難寫微茫¶
　　水龍吟(贈妓婁東玉/)¶
小樓連苑横空下窺繡轂雕鞍驟疎簾半捲單衣初試¶
清明時候破暖輕風弄晴微雨欲無還有賣花聲過盡
<pb:KR4d0091_WYG_047-3b>
斜陽院落紅成陣飛鴛甃　玉珮丁東别後悵佳期參¶
差難又名韁利鎻天還知道和天也瘦花下重門柳邊¶
深巷不堪回首念多情但有當時皓月向人依舊¶
　　八六子¶
倚危亭恨如芳草萋萋剗盡還生念柳外青騘别後水¶
邊紅袂分時愴然暗驚　無端天與娉婷夜月一簾幽¶
夢春風十里柔情怎奈向歡娯漸隨流水素絃聲斷翠¶
綃香減那堪片片飛花弄晩濛濛殘雨籠晴正銷凝黄<md:KR4d0091_SBCK_049-3a>¶
<pb:KR4d0091_WYG_047-4a>
鸝又啼數聲¶
　　風流子¶
東風吹碧草年華換行客老滄洲見梅吐舊英柳摇新¶
絲惱人春色還上枝頭寸心亂北隨雲黯黯東逐水悠¶
悠斜日半山暝烟兩岸數聲横笛一葉扁舟　青門同¶
携手前歡記渾似夢裏揚州誰念斷腸南陌囘首西樓¶
筭天長地久有時有盡柰何綿綿此恨難休擬待倩人¶
説與生怕人愁
<pb:KR4d0091_WYG_047-4b>
　　夢揚州¶
晚雲收正柳塘煙雨初休燕子未歸惻惻輕寒如秋小¶
欄外東風軟透繡幃花宻香稠江南逺人何處鷓鴣啼¶
破春愁　長記曾陪燕遊酬妙舞清歌麗錦纒頭殢酒<md:KR4d0091_SBCK_049-3b>¶困花十載因誰淹留醉鞭拂靣歸來晩望翠樓簾捲金¶
鈎佳㑹阻離情正亂頻夢揚州¶
　　雨中花¶
指㸃虛無征路醉乘斑蚪逺訪西極見天風吹落滿空
<pb:KR4d0091_WYG_047-5a>
寒皇女明星迎笑何苦自淹塵域正火輪飛上霧捲煙¶
開洞觀金碧　重重觀閣横枕鼇峰水面倒銜蒼石隨¶
處有奇香幽火杳然難測好是蟠桃熟後阿環偷報消¶
息在天碧海一枝難遇占取春色¶
　　一叢花¶
年時今夜見師師雙頰酒紅滋疎簾半捲微燈外露華¶
上煙裊凉颸簮髻亂抛偎人不起彈涙唱新詞　佳期¶
誰料久參差愁緒暗縈絲想應妙舞清歌罷又還對秋<md:KR4d0091_SBCK_049-4a>¶
<pb:KR4d0091_WYG_047-5b>
色嗟咨惟有畫樓當時明月兩處照相思¶
　　鼔笛慢¶
亂花叢裏曽㩦手窮艷景迷歡賞到如今誰把雕鞍鎻¶
定阻遊人來往好夢隨春逺從前事不堪思想念香閨¶
正杳佳歡未偶難留戀空惆悵　永夜嬋娟未滿嘆玉¶
樓幾時重上那堪萬里却尋歸路指陽闗孤唱苦恨東¶
流水桃源路欲回雙漿仗何人細與叮寧問呵我如今¶
怎向
<pb:KR4d0091_WYG_047-6a>
　　促拍滿路花¶
露顆添花色月彩投忩隙春思如中酒恨無力洞房咫¶
尺曽寄青鸞翼雲散無蹤跡羅帳薰殘夢回無處尋覔¶
　輕紅膩白歩歩薰蘭澤約腕金環重宜裝飾未知安
否<md:KR4d0091_SBCK_049-4b>¶一向無消息不似尋常憶憶後教人片時存濟不得¶
　　長相思¶
鐵罋城髙蒜山渡闊千雲十二層樓開尊待月掩箔披¶
風依然燈火揚州綺陌南頭記歌名宛轉鄉號温柔曲
<pb:KR4d0091_WYG_047-6b>
檻俯清流想花陰誰繫蘭舟　念凄絶秦絃感深荆賦¶
相望幾許凝愁勤勤裁尺素柰雙魚難渡𤓰洲曉鑑堪¶
羞潘髩㸃吳霜漸稠幸于飛鴛鴦未老不¶
　　滿庭芳三首¶
山抹微雲天連衰草畫角聲斷譙門暫停征棹聊共引¶
離尊多少蓬萊舊事空回首煙靄紛紛斜陽外寒鴉數¶
㸃流水繞孤村　銷魂當此際香囊暗解羅帶輕分謾¶
贏得青樓薄倖名存此去何時見也襟袖上空惹啼痕<md:KR4d0091_SBCK_049-5a>¶
<pb:KR4d0091_WYG_047-7a>
傷情處髙城望斷燈火已黄昏(晁云斜陽外三句雖不識/字人亦知為天生好言語)
　　　又¶
紅蓼花繁黄蘆葉亂夜深玉露初零霽天空闊雲淡楚¶
江清獨掉孤篷小艇悠悠過&KR0196;渚沙汀金鈎細絲綸慢¶
捲牽動一潭星　時時横短笛清風皓月相與忘形任¶
人笑生涯泛梗飄萍飲罷不妨醉卧塵勞事有耳誰聽¶
江風静日髙未起枕上酒㣲醒¶
　　　又
<pb:KR4d0091_WYG_047-7b>
碧水驚秋黄雲凝暮敗葉零亂空堦洞房人静斜月照¶
徘徊又是重陽近也幾處處砧杵聲催西忩下風摇翠
竹¶疑是故人來　傷懷增悵望新懽易失往事難猜問
籬¶邊黄菊知為誰開謾道愁須殢酒酒未醒愁已先回
憑<md:KR4d0091_SBCK_049-5b>¶闌久金波漸轉白露㸃蒼苔¶
　　江城子三首¶
西城楊柳弄春柔動離憂淚難收猶記多情曾為繫歸¶
舟碧野朱橋當日事人不見水空流　韶華不為少年
<pb:KR4d0091_WYG_047-8a>
留恨悠悠幾時休飛絮落花時候一登樓便做春江都¶
是淚流不盡許多愁¶
　(詞人佳句多是翻案古人語如淮海此詞便做春江/¶都是淚流不盡許多愁可謂警句雖用李宻數隋檄)
　(語亦自李後主問君都有幾多愁却似一江春水向/¶東流變化名家如此類者不可枚舉亦一法也)
　　　又¶
南來飛燕北歸鴻偶相逢慘愁容綠鬢朱顔重見兩衰¶
翁别後悠悠君莫問無限事不言中　小槽春酒滴珠¶
紅莫怱怱滿金鍾飲散落花流水各西東後㑹不知何<md:KR4d0091_SBCK_049-6a>¶
<pb:KR4d0091_WYG_047-8b>
處是煙浪逺暮雲重¶
　　　又¶
棗花金釧約柔荑昔曾㩦事難期咫尺玉顔和淚鎻金¶
閨恰似小園桃與李雖同處不同枝　玉笙初度顫鸞¶
箆落花飛為誰吹月冷風髙此恨只天知任是行人無¶
定處重相見是何時¶
　　滿園花¶
一向沉吟久淚珠盈襟袖我當初不合苦撋就慣縱得
<pb:KR4d0091_WYG_047-9a>
軟頑見底心先有行待痴心守甚捻著脉子倒把人來¶
僝僽　近日來非常羅皂醜佛也須眉皺怎掩得衆人¶
口待收了孛羅罷了從來斗從今後休道共我夢見也¶
不能得勾<md:KR4d0091_SBCK_049-6b>¶　　迎春樂¶
菖蒲葉葉知多少惟有箇蜂兒妙雨晴紅粉齊開了露¶
一㸃嬌黄小　早是被曉風力暴更春共斜陽俱老怎¶
得花香深處作箇蜂兒抱(花香原作香香/¶恐是當時語)
<pb:KR4d0091_WYG_047-9b>
　
　
　
　
　
　
　
　淮海長短句巻上¶
<md:KR4d0091_SBCK_050-1a>¶
<pb:KR4d0091_WYG_048-1a>
欽定四庫全書
　淮海長短句巻中　　　　　宋　秦觀　撰
　　鵲橋仙
纎雲弄巧飛星傳恨銀漢迢迢暗度金風玉露一相逢
便勝却人間無數　柔情似水佳期如夢忍顧鵲橋歸
路兩情若是久長時又豈在朝朝暮暮
　　菩薩蠻
蟲聲泣露驚秋枕羅幃淚濕鴛鴦錦獨卧玉肌凉殘更
<pb:KR4d0091_WYG_048-1b>
與恨長　陰風翻翠幔雨澀燈花暗畢竟不成眠鴉啼
金井寒
　　减字木蘭花
天涯舊恨獨自凄凉人不問欲見回腸斷盡金爐小篆
香　黛蛾長歛任是東風吹不轉困倚危樓過盡飛鴻
字字愁
　　木蘭花
秋容老盡芙蓉院草上霜花勻似剪西樓促坐酒盃深
<pb:KR4d0091_WYG_048-2a>
風壓繡簾香不捲　玉纎慵整銀筝鴈紅袖時籠金鴨
煖嵗華一任委西風獨有春紅留醉臉
　　畫堂春
落紅鋪徑水平池弄晴小雨霏霏杏園憔悴杜鵑啼無
柰春歸　柳外畫樓獨上凭䦨手撚花枝放花無語對
斜暉此恨誰知
　　千秋嵗
水邉沙外城郭春寒退花影亂鶯聲碎飄零疎酒盞離
<pb:KR4d0091_WYG_048-2b>
别寛衣帶人不見碧雲暮合空相對　憶昔西池㑹鵷
鷺同飛葢㩦手處今誰在日邊清夢斷鏡裏朱顔改春
去也飛紅萬㸃愁如海
　　踏莎行
霧失樓臺月迷津渡桃源望斷無尋處可堪孤舘閉春
寒杜鵑聲裏斜陽暮　驛寄梅花魚傳尺素砌成此恨
無重數郴江幸自遶郴山為誰流下瀟湘去
　(坡翁絶愛此詞尾兩句自書於扇云少游已矣雖萬/人何贖釋天隠註三體唐詩謂此二句實自沅湘日)
<pb:KR4d0091_WYG_048-3a>
　(夜東流去不為愁人住少時變化然&KR0385;之毖彼泉水/亦流於淇已有此意秦公葢出諸此又王直方詩話)
　(載黄山谷惜此詞斜陽暮意重欲易之未得其字今/郴誌遂作斜陽度愚謂此亦何害而病其重也李太)
　(白詩&KR1300;彼落日暮即斜陽暮也劉禹錫烏衣巷口夕/陽斜杜工部山木蒼蒼落日曛皆此意別如韓文公)
　(紀夢詩中有一人壯非少石鼔歌安置妥帖平不頗/之類尤多豈可亦謂之重耶山谷當無此言即誠出)
　(山谷亦一時之言/未足為定論也)
　　蝶戀花
曉日窺軒雙燕語似與佳人共惜春將暮屈指艷陽都
幾許可無時霎閑風雨　流水落花無問處只有飛雲
<pb:KR4d0091_WYG_048-3b>
冉冉來還去持酒勸雲雲且住憑君礙斷春歸路
　　一落索
楊花終日空飛舞柰久長難駐海潮雖是暫時來却有
箇堪憑處　紫府碧雲為路好相將歸去肯如薄倖五
更風不解與花為主
　　醜奴兒
夜來酒醒清無夢愁倚闌干露滴輕寒雨打芙蓉淚不
乾　佳人别後音塵悄瘦盡難&KR0184;明月無端已過紅樓
<pb:KR4d0091_WYG_048-4a>
十二間
　　南鄉子
妙手寫徽真水剪雙眸㸃絳唇疑是昔年窺宋玉東鄰
只露墻頭一半身　往事已酸辛誰記當年翠黛顰盡
道有些堪恨處無情任是無情也動人
　　醉桃源(即阮郎歸/)
碧天如水月如眉城頭銀漏遲緑波風動畫船移嬌羞
初見時　銀燭暗翠簾垂芳心兩自知楚臺魂斷曉雲
<pb:KR4d0091_WYG_048-4b>
飛幽歡難再期
　　河傳二首
亂花飛絮又望空闘合離人愁苦那更夜來一霎薄情
風雨暗掩將春色去　籬枯壁盡因誰做若説相思佛
也眉兒聚莫恠為伊抵死縈腸惹肚為沒教人恨處
　　　又
恨眉醉眼甚輕輕覷著神魂迷亂常記那回小曲闌干
西畔鬢雲鬆羅襪剗　丁香咲吐嬌無限語軟聲低道
<pb:KR4d0091_WYG_048-5a>
我何曾慣雲雨未諧早被東風吹散悶損人天不管
　　浣溪沙五首
漠漠輕寒上小樓曉陰無賴似窮秋澹烟流水畫屏幽
　自在飛花輕似夢無邊絲雨細如愁寶簾閑挂小銀
鈎
　　　又
香靨凝羞一笑開柳腰如醉暖相挨日長春困下樓臺
　照水有情聊整鬢倚闌無緒更兠鞋眼邊牽恨懶歸
<pb:KR4d0091_WYG_048-5b>
來
　　　又
霜縞同心翠黛連紅綃四角綴金錢惱人香爇是龍涎
　枕上忽收疑是夢燈前重㸔不成眠又還一叚惡因
緣
　　　又
脚上鞋兒四寸羅唇邊朱粉一櫻多見人無語但回波
　料得有心憐宋玉只應無柰楚襄何今生有分共伊
<pb:KR4d0091_WYG_048-6a>
麽
　　　又
錦帳重重巻暮霞屏風曲曲闘紅牙恨人何事苦離家
　枕上夢魂飛不去覺來紅日又西斜滿庭芳草襯殘
花(前叚用元㣲之天台詩意後叚/婉約有味尾句尤含蓄深思)
　　如夢令五首
門外鴉啼楊柳春色着人如酒睡起熨沉香玉腕不勝
金斗消瘦消瘦還是褪花時候
<pb:KR4d0091_WYG_048-6b>
　　　又
遥夜沉沉如水風𦂳驛亭深閉夢破䑕窺燈霜送曉寒
侵被無寐無寐門外馬嘶人起
　　　又
幽夢怱怱破後妝粉亂㾗霑袖遥想酒醒來無柰玉銷
花瘦回首回首遶岸夕陽疎柳
　　　又
樓外殘陽紅滿春入柳條將半桃李不禁風回首落英
<pb:KR4d0091_WYG_048-7a>
無限腸斷腸斷人共楚天俱逺
　　　又
池上春歸何處滿目落花飛絮孤舘悄無人夢斷月堤
歸路無緒無緒簾外五更風雨
　　阮郎歸四首
褪花新緑漸團枝撲人風絮飛秋千未拆水平堤落紅
成地衣　遊蝶困乳鶯啼怨春春怎知日長早被酒禁
持那堪更别離
<pb:KR4d0091_WYG_048-7b>
　　　又
宫腰裊裊翠鬟鬆夜堂深處逢無端銀燭殞秋風靈犀
得暗通　更有限恨無窮星河沉曉空隴頭流水各西
東佳期如夢中
　　　又
瀟湘門外水平鋪月寒征棹孤紅妝飲罷少踟蹰有人
偷向隅　揮玉筯洒真珠梨花春雨餘人人盡道斷腸
初那堪腸也無
<pb:KR4d0091_WYG_048-8a>
　　　又
湘天風雨破寒初深沉庭院虛麗譙吹罷小單于迢迢
清夜徂　鄉夢斷旅魂孤崢嶸嵗又除衡陽猶有鴈傳
書郴陽和鴈無
　　滿庭芳三首(咏茶/)
北苑研膏方圭圓璧萬里名動京闗碎身粉骨功合上
凌烟尊俎風流戰勝降春睡開拓愁邊纎纎捧香泉濺
乳金縷鷓鴣斑　正相如才病一觴一詠賔有羣賢且
<pb:KR4d0091_WYG_048-8b>
扶起燈前醉玉頽山搜攬胸中萬巻還傾動三峽詞源
歸來晚文君未寢相對小妝殘
　　　又(茶詞/)
曉色雲開春隨人意驟雨方過還晴髙臺芳榭飛燕蹴
紅英舞困榆錢自落秋千外綠水橋平東風裏朱門映
栁低按小秦筝　多情行樂處珠鈿翠葢玉轡紅纓漸
酒空金榼花困蓬瀛豆蔻梢頭舊恨十年夢屈指堪驚
凭闌乆疎煙淡日寂寞下蕪城(此詞正少游所作/人傳王觀撰非也)
<pb:KR4d0091_WYG_048-9a>
　　　又
雅燕飛觴清談揮麈使君髙㑹羣賢宻雲雙鳯初破縷
金團牎外爐烟似動開尊試一品奔泉輕淘起香生玉
乳雪濺紫甌圓　嬌鬟宜美盼雙擎翠袖穏步紅蓮坐
中客翻愁酒醒歌闌㸃上紗籠畫燭花&KR0865;弄月影當軒
頻相顧餘歡未盡欲去且留連
　　桃源憶故人
玉樓深鏁薄情種清夜悠悠誰共羞見枕衾鴛鳯悶即
<pb:KR4d0091_WYG_048-9b>
和衣擁月無端畫角嚴城動驚破一番新夢&KR1084;外月華
霜重聴徹梅花弄
　
　
　
　
　
　淮海長短句巻中

<pb:KR4d0091_WYG_049-1a>
欽定四庫全書
　
