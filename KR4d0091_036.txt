# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 36


　　　鮮于子駿行狀¶
公諱侁字子駿其先成湯之裔箕子封于朝鮮子仲食¶采
於于為鮮于氏世家漁陽唐初詔為閬州刺史殁于¶官子
孫家焉遂為閬中人開元時仲通叔明節制兩川¶叔明以
功賜姓李氏後復故姓於公十二世祖也曽祖¶演祖瓘皆
<pb:KR4d0091_WYG_036-1b>
不仕父至自號隠居先生為蜀名儒以公贈¶金紫光禄大
夫母趙氏追封安徳郡太夫人公自少莊¶重不茍力學有
文鄉黨異之年二十登景祐五年進士¶科調京兆府櫟陽
縣主簿到官數月丁外艱服除授江¶陵府右司理參軍慶
歴中天下大旱有詔中外臣僚實<md:KR4d0091_SBCK_036-1b>¶封言事公上書推災變
所興有四一曰言不從二曰厥¶咎僣三曰欲得不明四曰
上下皆蔽言甚切直移歙州¶歙縣令歙俗喜訟善持吏長
短吏稍繩以法輒得罪去¶公爲黟又甞攝婺源其治皆為
<pb:KR4d0091_WYG_036-2a>
諸邑最豪强畏之改著¶作佐郎知河南府伊闕縣事遷祕
書丞通判黔州未行¶改通判綿州左綿逺郡自守將以下
皆日課吏卒供薪¶炭芻豆蔬菓而贏取其直公到悉罷之
守將已下聞之¶亦罷其風遂絶清獻趙公使蜀首薦之朝
轉屯田員外¶郎賜五品服英宗初為皇嗣公上疏言儲號
未正横置¶未宜今皇嗣初定未聞選經術識慮之士以擁
䕶羽翼¶乞妙選賢徳以為宫僚陛下清躬小有寢食不順
朝夕¶左右固惟婦寺願復漢侍中之職令二府悉休宿衛
<pb:KR4d0091_WYG_036-2b>
覃<md:KR4d0091_SBCK_036-2a>¶恩遷都官員外郎通判保安軍何公郯帥永興辟公簽¶
書其節度判官㕔公事改職方員外郎覃恩轉屯田郎¶
中代還用三司使薦除蔡河撥發神宗初即位詔中外¶
直言闕失公應詔言十六事其目曰納諫諍以輔徳訪¶
多士以圖治嚴法令以制世崇節儉以富民明黜陟以¶
考實去貪暴以崇厚重臺諫以委任選監司以督姦閲¶
守宰以求治慎遷易以去弊重根本以圖固復選舉以¶
澄源申武備以警姦治軍旅以除患謹邊防以重内練
<pb:KR4d0091_WYG_036-3a>
将帥以禦戎其末曰願陛下事兩宫以孝待大臣以禮¶
侍從知其邪正近習防其姦壬上愛其文出以示御史¶
忠丞滕元發曰此文不減王陶東宫舊臣上所信重故¶
以公擬之而陶亦雅相知嘗薦公明經術知治體切直<md:KR4d0091_SBCK_036-2b>¶不阿宜備顧問後爲三司使又奏爲其判官不從熈寧¶
初有詔侍從之臣各舉所知范蜀公時爲翰林學士以¶
應詔除利州路轉運判官執政有沮議者上曰鮮于某¶
有文學執政曰陛下何以知之上曰有章䟽在執政乃
<pb:KR4d0091_WYG_036-3b>
不敢言王荆公用事公上䟽言時政之失曰可爲憂患¶
者一可爲太息者二其它逆治體而起人心者不可槩¶
舉又曰陛下聰明過於文帝而群臣無賈生之才西方¶
議用兵公以兵将未擇闗陜無年未宜輕動乃移書勸¶
安撫使宜如李牧守鴈門故事逺斥堠謹烽火堅壁清¶
野使寇無所獲宻戒諸路選将訓兵蓄鋭俟時湏其可¶
擊而圖之安撫使不能用師果無功未㡬慶州兵叛闗¶
中震擾巴峽以西皆警成都守與部使者爭議發兵屯<md:KR4d0091_SBCK_036-3a>¶
<pb:KR4d0091_WYG_036-4a>
要處書檄旁午於塗公一皆止之示以無事蜀人遂安¶
公以劒門形勢之地當分權以制内外今帥劒南者舉¶
全蜀之權以畀之非便宜循唐制成都益昌各自置帥¶
以消姦雄窺伺之心書累上不報是時初作助役青苗¶
之法詔諸路監司各定所部役錢之數轉運使李瑜欲¶
以四十萬緍爲額公以利路民貧用二十萬緍足矣與¶
瑜論不合各具利害以聞上是公議謂判司農寺曽布¶
曰鮮于某所定利路役書可爲諸路法遂罷瑜而以公
<pb:KR4d0091_WYG_036-4b>
爲轉運副使兼提舉常平農田水利差役事而青苗之¶
法獨久之不行執政怪焉亟遣吏問狀公曰詔書稱願¶
取即與利路之民無願取者豈可强與之邪嵗滿有㫖¶
再任及罷又留之轉都官郎中西京左藏庫使知利州<md:KR4d0091_SBCK_036-3b>¶事周永懿貪暴不法前使者憚其凶狡置不敢問公具¶
得其姦&KR0141;即遣吏就捕械送于獄永懿竟除名編管衡¶
州初利州以兼益利路兵馬都監故事武臣爲守至是¶
公上言乞堂選文臣知州事别置路分都監以懲永懿
<pb:KR4d0091_WYG_036-5a>
之弊又言劒門闗葭萌寨使臣兼知縣事類多不習文¶
法宜各置令轉領邑事詔皆報可遂爲定制其他深計¶
逺畫公私便之而人所不及者盖不可悉數十餘年使¶
者有欲變其法者父老泣曰老運使之法何可變也盖¶
公之猶子師中嘗使利路故民以老運使别之公奉使¶
九年閬爲名郡方新法初行諸路騷動而公平心處之¶
鄉人無異議者今翰林蘇公以謂上不害法中不傷民¶
下不廢親為三難云移京東西路轉運副使過闕陛見<md:KR4d0091_SBCK_036-4a>¶
<pb:KR4d0091_WYG_036-5b>
面賜三品服遷司封郎中時河決曹村梁楚之地被害¶
公移檄諸郡具爲科條所以拯救之術甚備議者或謂¶
決河東流入海自其本性宜勿復塞公曰東州平衍兗¶
鄆單濟曹&KR1499;諸河其所歸納惟梁山張澤兩濼夏秋霖¶
潦猶能爲害矧縱大河衝注於中則諸郡生聚其爲魚¶
乎乃作議河一篇數千言上之又乞下澶州早行閉塞¶
上皆嘉納初京東分東西兩路後以財用虚贏不相通¶
和詔復合爲一路升公爲轉運使更盡領其事召還賜
<pb:KR4d0091_WYG_036-6a>
對勞問甚厚上欲留公京師而公固求守郡遂除知揚¶
州事官制行換朝請大夫未㡬坐舉吏受賕免降爲朝¶
散大夫方在譴中又聞故吏以賕敗者或勸公宣懲前¶
事自陳公曰吾專刺舉十二年所任吏四百餘人寧盡<md:KR4d0091_SBCK_036-4b>¶保其往耶然既已薦之於朝豈可反覆爲自全計卒不¶
首也復朝請大夫管勾西京留守司御史臺公之在西¶
京也今樞宻范公亦領臺事而司馬温公提舉崇福宫¶
三人相得歡甚搢紳慕其㳺及二聖臨御圖任老成於
<pb:KR4d0091_WYG_036-6b>
是拜温公爲門下侍郎起范公帥環慶復除公爲京東¶
轉運使温公曰子駿不當使外顧東土承使者聚歛之¶
後民不聊生煩子駿往救之耳比公行又謂所親曰福¶
星往矣安得百子駿布在天下乎公至則奏罷萊蕪利¶
國監鐵冶乞變塩法依河北路通商逐勾當公事之刻¶
薄者二人發濰州守姦贓東人大悦又言髙麗朝貢可¶
令瀕海州郡為禮不煩朝廷若其自欲商賈聽往閩越¶
州麗人無以辭矣召還為太常少卿三省太常㑹議神<md:KR4d0091_SBCK_036-5a>¶
<pb:KR4d0091_WYG_036-7a>
宗配享功臣或欲用王荆公呉正憲公者公曰富文忠¶
公勲徳終始天下具知宜配食議遂定因上言本朝舊¶
制配享雖用二人宜如唐用郭子儀故事止用富公一¶
人詔從之元祐元年明堂禮畢拜右諫議大夫既拜命¶
即以辨邪正之説爲獻其言君子小人相爲消長之理¶
甚備又言近嵗人物衰少凡一官有缺差擬爲艱宜許¶
六曹寺監長史各舉僚屬嚴其論薦之法亦以見逹官¶
之所舉而執政大臣可以優游論道蓋宰相擇臺省長
<pb:KR4d0091_WYG_036-7b>
官臺省長官薦舉僚屬知人安民之道於斯爲得自保¶
甲之法行民以藝能入等授班行者即爲官戸免役時¶
祥符縣至一鄉止有一戸可差公言僥倖太甚宜依進¶
納官例充役如故湏其陞朝乃免有㫖治諫官直廬不<md:KR4d0091_SBCK_036-5b>¶得與東兩省相通以防漏泄公上言昔漢武帝嘗命文¶
學之士遞宿禁中凡公府欲行之政俾之閲視辨論中¶
外相應以義理之文故文章爾雅訓詞深厚炳然與三¶
代同風唐太宗臨御毎遇宰相平章事必命諫官俱入
<pb:KR4d0091_WYG_036-8a>
小有頗失隨即箴規故正觀之治企及三代今乃屏置¶
諫官使與兩省不相往還恐非朝廷開言路以副聖上¶
納諫之義又劾大臣不宜輔郡者請加譴黜以示天下¶
其餘乞復制舉分經義詩賦爲兩科以求人材罷大理¶
獄以省事罷帳司檢法以省官嚴出官之法減特奏名¶
人數以抑濫進再言京東鹽禁不便宜弛以利民許蔡¶
河撥發統制縣道以便程督罷戎瀘保甲以䘏民力行¶
浙中舊法以省漕運復三路義勇以寛保甲沙汰學官<md:KR4d0091_SBCK_036-6a>¶
<pb:KR4d0091_WYG_036-8b>
以熄異議事多施行明年春以病不任朝謁乞郡數賜¶
告不俞章三上乃拜集賢殿修撰知陳州事仍有㫖滿¶
嵗除待制夏五月辛未終于州寢享年六十有九累勲¶
柱國賜爵清源縣男前數日語諸子曰吾心無不足者¶
惟以不得歸老陽翟别著易説為恨無它言公忠亮果¶
斷出於天性自小官以至進擢數上書言天下事咸具¶
利害移諫官御史其言或用或不用未嘗小加損益為¶
政以經術自輔所至有迹其去民追思之熈寧元豐之
<pb:KR4d0091_WYG_036-9a>
間士大夫騖於功利更其素守者多矣公雖屢更使指¶
而屹然於新進少年之中號為正人晚登侍從益厲鋒¶
氣知無不言在職九十餘日所言當世之務略盡嗚呼¶
使公不疾病且死得大用於時其勲業豈易量哉然公<md:KR4d0091_SBCK_036-6b>¶起諸生仕爲諫官供奉仗内言聽計行天下受其賜比¶
夫當軸處中初無益於縣官者蓋得失相萬也由是言¶
之雖病疾且死弗克大用於時亦可以無憾矣喜推轂¶
士士之游其門者後皆知名治經術有師法論注多出
<pb:KR4d0091_WYG_036-9b>
於新意晩年爲詩與楚辭尤精泰山孫復嘗與公論春¶
秋歎曰今世學經術未有如公者蘇翰林讀公八詠自¶
謂欲作而不可及讀公元誦以謂有屈宋之風今天子¶
賜之詔書亦曰學足以邇古才足以御今智足以應變¶
强足以守官深於經術逹於人情又曰金石之節皓首¶
不衰則公之徳善於是可考也所著文集二十巻傳二¶
十巻周易聖斷七巻典説一巻治世讜言七巻諫垣奏¶
藁二巻刀筆集三巻其餘未編次者尚多娶陳氏太常<md:KR4d0091_SBCK_036-7a>¶
<pb:KR4d0091_WYG_036-10a>
寺太祝藩之女恭儉婉嫕治家有法封某君前公一年¶
終男五人復早卒頡河南府偃師縣尉郡鳯州司法參¶
軍綽假承務郎焯未仕皆有學行而頡尤自立士大夫¶
多稱之女四人長早卒次適趙氏次適蒲氏皆前卒次¶
適永安縣主簿張球孫男一人崧孫女二人公兩得任¶
子恩皆以予兄之子故焯猶未仕凡嫁内外親族之女¶
若干人諸孤將以某年某月某日葬于頴昌府陽翟縣¶
大儒鄉髙村之原前期頡以書走汝陽請狀公之行義
<pb:KR4d0091_WYG_036-10b>
将乞銘於知公者某被遇最厚又嘗辱薦於朝義不敢¶
辭輙加論次而公之行能謀議過人者甚多難以具舉¶
取其可考不誣繫國家之大者著之以告夫當世之君¶
子云<md:KR4d0091_SBCK_036-7b>¶　　　徐君主簿行狀¶
君姓徐氏諱某字成甫其先泰州興化人逺祖湘自興¶
化徙揚州之髙郵家焉湘生嗣嗣生亮亮於君曽祖也¶
咸不仕祖元吉有厚徳鄉人尊愛之終於髙郵軍司理
<pb:KR4d0091_WYG_036-11a>
父格前通州司戸參軍參軍磊落豪縱不耐細務自司¶
理之沒事計多以委君家既右族金錢邸第甲於一鄉¶
公私歛施交錯重復君操其綱維批贅補隙抉剔含負¶
日縱月收市笥么麽無所遺漏於是參軍以爲能謂所¶
親曰吾有子矣將不復與家事熈寧某年以入粟試将¶
作監主簿又五年始至京師授潭州寧鄉主簿皆非其¶
好也君事親至孝四時甘新未進不以輙嘗待昆弟族¶
人一主於恩義叔父某爲不悦者所構刺史惑之㑹有<md:KR4d0091_SBCK_036-8a>¶
<pb:KR4d0091_WYG_036-11b>
人誣君笞殺家奴刺史大怒以君屬吏諷并致其叔君¶
曰罪縁某不繇叔也榜脅萬端不服獄吏嘉之爲請於¶
刺史得脫友人以貧不能葬其親者君聞之曰是余過¶
也即爲買田出錢以辦䘮事而友人之親得葬者五䘮¶
此其可見者也至於字親族之孤急交遊之難賴其施¶
者甚衆而能諱不自言雖妻子有不得而知者矣雅性¶
寛厚給使皂𨽻或時犯之殊不介意婚姻之事不幸至¶
於甚難處者君指顧從容顔色不變而事以兩全繇此
<pb:KR4d0091_WYG_036-12a>
見其材智度量信有以過人者焉頗渉傳記隂陽醫藥¶
筭術之學無所不窺晩節尤厭人事思與佛侶處士杖¶
屨相從蔬食清淡爲忘年之計惜乎未及而卒矣實熈¶
寧八年閏月十八日也享年四十一初娶張氏有賢徳<md:KR4d0091_SBCK_036-8b>¶前君若干年卒更娶蔡氏節行益竒君病殆時至取毒¶
藥自引後君二日卒於是又見所以刑諸家者也子男¶
五人曰文通文仲文剛文饒文昌女三人曰文羙文英¶
文柔初君好學問聚書幾萬巻欲舉進士而父祖不從
<pb:KR4d0091_WYG_036-12b>
乃嘆曰子當讀書女必嫁士人其後四子藝葉蔚然有¶
成而文通尤自立又以文羙妻余如其志云葬有日矣¶
文通泣謂余曰惟先人行義可質諸幽明不幸以多貲¶
之故士大夫以嫌自戒者或不能究言諸孤良懼泯滅¶
盍爲我圖之余既相與泣下因掇其尤著白者爲行狀¶
以俟夫自信之君子考而誌焉¶
　　　蔡氏夫人行狀¶
夫人姓蔡氏楚州山陽人故潭州寧鄉主簿徐君諱某<md:KR4d0091_SBCK_036-9a>¶
<pb:KR4d0091_WYG_036-13a>
之妻而守祕書省校書郎致仕諱中正之女也幼聰敏¶
有才藝父母獨竒愛之異於他女年十四適同郡環生¶
生故疾病成禮十六日而卒夫人雖幼居䘮事舅姑孝¶
謹如成人已而其舅又卒為之斬衰&KR0188;食誦佛經無復¶
更嫁意於是其母與諸昆弟率親族數十人即環館奪¶
之曰若十四而適人十六日而夫死爲夫之䘮三年舅¶
之䘮又三年若為人婦亦至矣又不欲更嫁無迺過乎¶
且環父子俱亡嗣若雖欲守志將誰與居夫人悲哀迫
<pb:KR4d0091_WYG_036-13b>
不得已遂去環氏一年而歸徐君徐君髙郵人號佳士¶
所與遊者皆一時之豪夫人既得賢夫所為益進宗族¶
甚重之俄而君病且殆夫人曰身踐二庭女子之辱也¶
矧又如此生復何聊吾其決矣因不食潜使一媪市砒<md:KR4d0091_SBCK_036-9b>¶霜紿曰吾侍君疾將佩之以厭惡氣媪為市與之遂以¶
自服家人大驚亟求觧樂以進夫人曰是豈復欲生耶¶
趨使持去强之終不肯下徐君沒二日而夫人亦卒矣¶
卒之日里巷相傳皆歎曰異哉若人者豈前古所謂烈
<pb:KR4d0091_WYG_036-14a>
女者歟時熈寧八年閏月二十日也年三十九夫人性¶
卓犖斬斬不爲兒女事既生大家而所適又皆富贍金¶
繒服玩取足於身餘輒以散親族作佛事無一毫愛惜¶
既死篋中索然徐君前娶張氏妾生一女一男夫人所¶
出才一女而巳既撫諸子猶已之子又奉張母虞氏時¶
節勞問如已母故其卒也諸子洎虞氏及余哭之如君¶
云仲兄繩亦以操行知名於時出殯自山陽屢來因得¶
訊夫人之舊事而并余之所見書焉<md:KR4d0091_SBCK_036-10a>¶
<pb:KR4d0091_WYG_036-14b>
　　　圓通禪師行狀¶
師諱懐賢字潜道俗姓何氏温州永嘉人也在襁褓中¶
能合掌僧坐父母異之時郡之西山有僧嗣仁修西方¶
白蓮淨觀行甚髙衆歸之勤號嗣仁社主乃以師從社¶
主出家天禧二年普度天下僧遂落髪受具戒時年四¶
嵗也師既得法器又幼得髙僧爲之依歸藝行日進同¶
軰無與比者有講肄輒往聽未㡬盡傳其學及長慨然¶
有游方之志即辭社主去遍參知識所至處延居上遊
<pb:KR4d0091_WYG_036-15a>
最後見逹觀禪師曇頴於潤之因聖遂得其法皇祐初¶
潤守王公琪雅聞師名乃具禮請傳法於甘露而太平¶
之繁昌亦以隱靜召師以甘露近城邑而隱靜僻在深¶
山中遂從太平繁昌之請開堂於郡之瑞竹院初師從<md:KR4d0091_SBCK_036-10b>¶瑞新禪師遊十有二年具知宗門承襲賔主之事自謂¶
無以復加矣比至逹觀㑹中聞所開示類皆世縁俗諦¶
或雜以嵬𤨏談諧之言又嘗以事斥一僧去毎升堂輒¶
追罵至累日猶不已師心陋之乃潜詣丈室請逹觀曰
<pb:KR4d0091_WYG_036-15b>
爲人天師當只説法柰何預以世俗間事且僧有過斥¶
去則巳矣何足追罵至累日乎逹觀頷而不荅師因此¶
省悟至是以信香嗣逹觀法云居隐静七年王公移守¶
金陵復召師以清&KR0565;辭不赴明年逹觀自明州雪竇徙¶
金山之龍游州人乃以雪竇召師既行道過龍游留一¶
月㑹逹觀示寂潤州之衣冠緇素因以狀詣郡守請止¶
師繼焉而龍游主者故事當禀於朝廷郡守以白部使¶
者上之報可龍游自火災之後棟宇灰燼瑞新禪師實<md:KR4d0091_SBCK_036-11a>¶
<pb:KR4d0091_WYG_036-16a>
中興之功未既而卒師至修新公故事大興土木積八¶
年殿堂廊廡皆具今宫室之盛冠絶淮海者蓋始於新¶
而成於師然其地當孔道客至無虛日師頗厭之熈寧¶
元年遂謝去隱於金牛山去丹陽縣數十里人迹罕至¶
事委其徒覺澄主之師一切不問庭養猿鶴孔雀鸚鵡¶
白鷴皆就掌取食號五客各爲一詩贈之士大夫欲相¶
見者就山中訪焉三年劉公述謫守九江以圓通召師¶
師素聞匡廬山水之富常以未至爲恨得䟽欣然從之
<pb:KR4d0091_WYG_036-16b>
題詩壁間而其卒章云嵗晚當期返竹門至圓通一年¶
果謝去復還金牛明州復以雪竇來請固以疾辭史館¶
刁公約謂師曰雪竇東南名山明覺逹觀嗣居其地二¶
十年間請者三至可謂勤矣今又不赴無乃孤其望乎<md:KR4d0091_SBCK_036-11b>¶師素厚刁公心善其説遂登舟由海道去北轉海門遇¶
大風卒起風檣摧敗夜漂至慈溪之東岸舟破從者百¶
餘人皆散走師獨安坐水中不動從者還救之乃免居¶
雪竇一年復謝去還金牛以元豐五年九月甲午示寂
<pb:KR4d0091_WYG_036-17a>
俗夀六十七僧臘六十三覺澄等即以某月丁未葬師¶
於金牛之西壠累墳遂塔焉師操行卓越而遇人有恩¶
意雖對賔客未嘗與衆異饌夜輒從衆僧寢于堂中不¶
入丈室雅性樂施所得金錢繒帛率縁手盡其徒以此¶
歸之又多才藝工於詩字畫有法間居絶口不掛事事¶
雖交至錯出處之晏然無不集者當時賢士大夫聞其¶
風皆傾意願與之游始用參知政事髙公若訥奏賜紫¶
方袍又用節度使李公端愿奏賜號圓通大師凡十被<md:KR4d0091_SBCK_036-12a>¶
<pb:KR4d0091_WYG_036-17b>
請從之者四皆天下名山巨刹道化方行輒託事隠去¶
州郡雖欲挽而留之不可得也弟子五十有五人所著¶
詩頌文集凡五巻又撰次其自少至老出處之迹一篇¶
號穉耄典記以自見云謹狀¶
　　　録寳林事實¶
寳林禪院始於宋元徽中浮圖惠基得郡人皮道輿所¶
施宅因山以造梁大同中賜號寳林寺唐㑹昌中廢乾¶
符中復興更號應天寺本朝因之其山一名寳林一名
<pb:KR4d0091_WYG_036-18a>
飛來一名龜山上有鰻井嵗旱禱雨輒應事見圖記熈¶
寧十年八月丙申一夕火棟宇灰燼十月給事中集賢¶
修撰程公來領州事登其山故址而歎悼之於是郡之¶
衣冠緇素數十人詣州自陳請修復故寺公爲具其事<md:KR4d0091_SBCK_036-12b>¶以聞逾月賜號寳林禪院遂以明年三月興工復率僚¶
屬親至其上勸勞之衆皆感激思奮奔走承事下至刮¶
摩塼石之技咸盡其能而貧富各以財力施其制蓋即¶
山巔為多寳塔塔有環屋其北為羅漢殿殿旁如塔之
<pb:KR4d0091_WYG_036-18b>
制其南䧏而夷山腹為法堂法堂之東為寢堂又東為¶
方丈又降而南得平地為佛大殿殿有兩廡以逹于東¶
西序前爲三門其左則鐘樓幡刹厨庫之所相望也其¶
右則轉輪經藏僧堂之所相屬也繚以髙垣甃以方甓¶
未踰再期而金石土木之觀侈於舊三倍都人士女俯¶
仰瞻歎疑有神鬼相之凡呉越之間塔廟以火廢者其¶
復未有如寳林之&KR0205;者也蓋越之城南左右數十里疾¶
馳屹立皆屬於秦望而秦望又率其左右之山因鑑水<md:KR4d0091_SBCK_036-13a>¶
<pb:KR4d0091_WYG_036-19a>
謁于越越城之中能與秦望爲主客者凡三山卧龍寳¶
林蕺山也卧龍為郡守所治而蕺山少東不能正受秦¶
望之謁是越之形勢自卧龍已下未有如寳林者其地¶
如此宜其廢不踰時而復興矣方寺之未火時便房曲¶
道各自為家山川之勝蔽虧隔閡者十六七而前世詞¶
臣才士如元稹李紳徐浩之徒猶誦歎不已見於篇章¶
矧今制度一新神工天巧廓然披露可以岸巾憑几而¶
盡得之使數子而在其所誦歎又可知已然則前日之
<pb:KR4d0091_WYG_036-19b>
廢豈非所以爲今日之興乎公一日率寳客至其上顧¶
謂觀曰寳林之中興天也余何力焉雖然不可使其事¶
掩抑不少槩見於世前日賜號革爲十方集賢孫公既¶
爲之記矣今棟宇垂備将乞文於集賢林公子亦與見<md:KR4d0091_SBCK_036-13b>¶吾事者也盍摭厥實以請庻幾二集賢之文相與傳於¶
無窮不亦韙歟觀承命掇其大槩并公之意而次之號¶
曰寳林事實以獻諸集賢云¶
　　　代蔡州進銀絹狀
<pb:KR4d0091_WYG_036-20a>
大鈞播物難酬坱圠之恩墜露增流以致𦕈微之意前¶
件物山澤所寳箱篚攸資屬兹誕聖之辰式備充庭之¶
貢¶
　　　代蔡州進瑞麥圖狀¶
勘㑹本州自春已來屢得雨澤已於某月日具状奏聞¶
訖今來二麥並已成熟地無髙下所收斗斛數倍常年¶
及諸縣節次申送致麥苖有一莖二穗或三穗其多有¶至
五穂者甚多父老等皆云數十年來無此豐熟亦未<md:KR4d0091_SBCK_036-14a>¶嘗
<pb:KR4d0091_WYG_036-20b>
見有麥苗一莖至數穂者以此見二聖臨御已來功¶化
日新利興害去善氣充塞致此嘉應臣待罪郡守目¶覩
其事不敢隠黙謹畫成圖子一本隨狀上進以聞謹¶奏¶
　　　代薦蔡奉議奏狀¶
竊以管下居住具位蔡駟少以文翰見推流輩仕宦所¶
至皆有能聲安貧守道恬於進取有士如此豈敢不言¶
伏望聖明特賜考察擢充臺省清要任使¶
　淮海集巻三十六<md:KR4d0091_SBCK_036-14b>¶<md:KR4d0091_SBCK_037-1a>¶
<pb:KR4d0091_WYG_037-1a>
欽定四庫全書
　淮海集巻三十七　　　　　宋　秦觀　撰
　　書
