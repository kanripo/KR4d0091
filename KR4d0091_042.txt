# -*- mode: mandoku-view; -*-
#+TITLE: 淮海集
#+DATE: 2015-09-11 09:57:41.912907
#+PROPERTY: ID KR4d0091
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0397-042淮海集後集-卷第一.
<pb:KR4d0091_SBCK_042-1a>¶
淮海後集卷之一¶
　　　　　　　　　　　　秦　觀　少游¶
　　　進南郊慶成詩(并表)¶
右臣伏覩皇帝陛下肇修典禮冬日之至親有事於南¶
郊仍復祖宗故事以皇天地祗合祭前期之日隂雲蔽空¶
將祀之夕月纒畢宿詩云月離于畢俾滂沱矣於法當¶
雨而是夜開霽特甚晏温星月昭明禮畢之明日雨雪¶
乃作朝市郊野相告欣然頌嘆之聲形于中外非二聖¶
有作上當天心神祗顧享何以逮此臣雖疎賤通籍祕¶
省預見熈事不勝犬馬區區之情輙將輿人之頌撰成¶
郊禮慶成五言二十韻詩一首随狀上進干冐宸嚴臣¶
無任瞻天望聖激切屏營之至¶
<pb:KR4d0091_SBCK_042-1b>¶
於赫龍飛後中區八月秋合嚴天地祀逺繼祖宗休熈¶
事將興舉彞章預講諏紛然曲臺議斷自太任謀宗伯¶
方承命元龜遂告猷三錢封内帑五瑞輯諸侯路寢前¶
齋玉清宫復射牛長迎南至日圓即自然丘扈蹕三千¶
劒干霄十二樓鈎陳嚴御座太一奉宸遊好雨虚聞畢¶
生陽不待鄒浮雲依斗散華月亘天流宵被黄䄄却霜¶
空曲蓋收堪輿同顧饗河嶽盡懷柔麾日初鳴仗旂風¶
不滿旒回鑾龍入馭傳詔鶴為郵崇慶天難老華胥聖¶
不憂衣冠千玉簡宇宙一金甌可但豐年屢當知世徳¶
求慙無班馬手作頌配商周¶
　　　幽眠¶
幽眠起常晩冬晷復不長中間數十刻倐如驚燕翔晨¶
<pb:KR4d0091_SBCK_042-2a>¶
飡粗云畢申鼓鳴相望忽忽竟何就念之動中腸天地¶
一逆旅死生猶轉商暫來旋云去遲速乃所常較計亦¶
何補徒然非慨慷不如聽两行一㮣付酒觴北風吹老¶
槐白日轉紙窻布衾一覺睡身世成𣺌茫宿莽冬不衰¶
蘭&KR0649;幽更芳無庸傷局促速此鬢髮霜¶
　　　越王¶
越王念吳役寢興常不安有臣曰種蠡實與同難艱終¶
酬㑹稽耻列國不敢干智者見未兆愚夫暗前觀范公¶
拂衣去扁舟五湖間清輝照四海秋月耿雲端種也竟¶
不悟處之若無難屬鏤一朝至身與名俱殘兎走獵狗¶
悲鳥盡良弓閑自古身不退多為世所歎¶
　　　隕星石¶
<pb:KR4d0091_SBCK_042-2b>¶
蕭然古丘上有石傳隕星胡為霄漢間墜地成此精雖¶
有堅白姿塊然誰汝靈犬眠牛礪角終日䝉羶腥疇昔¶
同列者到今司賞刑森然事芒角次第羅空青俛仰一¶
氣中萬化無常經安知風雲㑹不復歸青㝠¶
　　　山陽阻淺¶
一日行一尺十日行一丈豈不歎淹留所幸無波浪悲¶
風動深夜原野𦕈森爽青天行蟾蜍枯水轉魍魉此時¶
蓬茅下去心劇於癢棄置勿復論通塞如反掌¶
　　　次韻參寥莘老¶
迅風薄髙林萬象號虎豹紛披枳與棘尔復皷狂閙我¶
垣既已頽我棟又以撓豈無一木枝横力難與較黎明¶
忽自罷晴日射魚罩死水失狂瀾衰木回故貌勞生眞¶
<pb:KR4d0091_SBCK_042-3a>¶
(一作/其)夢事徃趨如睡覺炊黍焚黄鶉吾其理歸棹¶
　　　送洪景之循州參軍¶
寒梅不自重輙花桃李先矯枉有佳菊最後衆芳妍各¶
因一時美難以相嗤憐物理固若是士林亦宜然夫子¶
南國俊聲猷推妙年數奇晚方偶參軍古龍川龍川雖¶
云逺風物號清鮮羅浮不相下頡頏巉荒天雲鬢二三¶
子聊足奉周旋行矣試老拳歸歟逺翔騫¶
　　　茶¶
茶實嘉木英其香乃天育芳不愧杜蘅清堪揜椒菊上¶
客集堂葵圓月探奩盝玉鼎注漫流金碾響丈竹侵尋¶
發美鬯猗狔生乳粟經時不銷歇衣袂帶紛郁幸䝉巾¶
笥藏苦厭龍蘭續願君斥異類使我全芬馥¶
<pb:KR4d0091_SBCK_042-3b>¶
　　　茶臼¶
幽人躭茗飲刳木事擣撞巧制合臼形雅音侔柷椌虚¶
室困亭午松然明𪔂窓呼奴碎圓月掻首聞錚鏦茶仙¶
頼君得睡魔資尔降所宜玊兎擣不必力士扛願偕黄¶
金碾自比白玊缸彼美制作妙俗物難與雙¶
　　　石魚¶
佛宫琢琳瑯懸魚警羣聦緩扣集方袍急拊趨百工雖¶
無筍虡器自恊徵與宫犂然當人心邈有炎氏風山泉¶
自疏數珮玉相玲瓏朝昏間鍾皷清響傳無窮惟有寶¶
陁山於音獲圓通一聞如得解石鞏亦投弓¶
　　　劉公幹¶
鄴中多賢豪公幹氣飄逸弱嵗頗徊徨飄零低金室君¶
<pb:KR4d0091_SBCK_042-4a>¶
王事遨宴下馬列琴瑟豪吹挾哀彈娯歡非一日當年¶
侍賡酬珠玉在揮筆五字一何工妙絶冠儔匹所得雖¶
經寄未得偏人失¶
　　　贈醫者鄒放¶
百工皆聖作惟醫有書傳緒餘起人死妙處實通天鄒¶
子本淮海弱齡加討研岐扁逢巻中遂知百病先徃嵗¶
遊京室公侯紛薦延國工不敢妬遣兒求執鞭晚棄本¶
州役青衫鬢蕭然臨衢開大肆旁午送金錢嗣子頗不¶
凡文塲早周旋行期拾青紫善積神所憐¶
　　　贈張潜道¶
張生何為者落魄不自拘獨携三尺琴笑别妻與孥一¶
來泊吾里忽已月再虛朝遊故人館暮止佛子廬雖無¶
<pb:KR4d0091_SBCK_042-4b>¶
食羮餘所樂常晏如我欲有所進生聞勿煩紆君子閑¶
有道不專塊然居無道秪深適鳴戱亦已愚願生脱塵¶
鞅從我滄海隅¶
　　　荷花¶
方塘收雨脚落日半遥岑芙蕖浄娟娟麗服撫翠衾無¶
言意自逺欲渡秋水深&KR0225;懷平生人對此詎可尋弄芳¶
惜晼晩酒至誰與斟天涯有歸雲&KR0147;寄相思心心開獲¶
清賞芙蕖一何綺美人艷新粧歛袂照秋水端如蕩子¶
妻顧自良家子黄金選燕趙摇落對江沚薄暮風雨來¶
獨立淚如洗望君君詎知傾宫定誰似¶
　　　酬曾逢原參寥上人見寄山陽作¶
倦客當老秋忽忽少佳意孰云塵滓地劉阮肯俱至一¶
<pb:KR4d0091_SBCK_042-5a>¶
披清骨毛再見失身世有如執盛熱傃月濯涼吹又如¶
觀巨梓却覘蕭葦細十辰同遨遊不覺日車逝嗟予逃¶
空虛終日靣林翳聞人足音喜况乃道所契方念衣袖¶
分明月忽我畀眷言何以酬白髮同所詣¶
　　　吳興道中¶
黽勉蓽門下十年守一方胡為御舟者挽我置此傍青¶
山不肯盡流水故意長雖云道理逺瓦樽有酒漿¶
　　　無題二首¶
　　　　其一¶
君子有常度所遭能自如不與死生變豈為憂患渝西¶
伯囚演易馬遷罪成書性剛趣和樂淺淺非丈夫¶
　　　　其二¶
<pb:KR4d0091_SBCK_042-5b>¶
世事如浮雲飄忽不相待歘然化蒼狗俄頃成章蓋達¶
觀聽两行昧者乃多態舎旃勿重陳百年等銷壞¶
　　　喜雨得城字¶
陰陽有常職代御不可并一氣或錯繆愆伏相冦兵惟¶
時四月交南國厭久晴風師挾帝令呼號肆徂征雲師¶
畏推逐蓄意不敢争雨師曠厥官所茍朝夕生黄塵暗¶
如霧掩彼日月明帝眷一夕回旱議沮莫行畨然需膏¶
澤夜半來雨聲黎明縱遐眺溝澮各已盈青秧散廣畆¶
白水涵孤城耕夫欣有託水鳥飛且鳴乃知化工妙悠¶
然信難名行矣耘我穡嵗終竚坻京¶
　　　東城被盗得世字¶
野人無機心觸事少防衛所至輙酣寢屢墮穿窬計孤¶
<pb:KR4d0091_SBCK_042-6a>¶
亭夜深墨風死雨初霽有盗穴壁來攘取逮衾袂微思¶
不敵怒弱力皷虚鋭起搏且復呼可否誰量勢誰云同¶
室闘函丈莫相繼两奴眠牖旁矯首但睥睨棄之倚柱¶
休盗亦從此逝慚無牛缺賢幸脱燕人斃亡弓豈須求¶
失馬不必涕黎明成感歎事往若異世良賈號深藏無¶
閡稱善閉君子勿我誇得喪求無際¶
　　　夢伯收文公¶
昨夜夢故人心顔少歡趣自嗟棄有司却言歸山路君¶
王下明詔羣英翕爭赴焦鵬共揮翮跛鼈亦騁歩擾擾¶
天地間飛鳥不知數何意獨蕭條命與時相忤空復蔽¶
馬牛不為匠人顧昔為土中花行待東風煦今為簷下¶
草逺矣霑秋露老母鬢成絲寒妻被無絮嵗莫多嚴風¶
<pb:KR4d0091_SBCK_042-6b>¶
絺綌將焉度覺來不復見撫枕淚如注安得萬頃陂活¶
此舟中鮒¶
　　　送佛印¶
抱包初捨蔚頭藍江月松風處處參他日惠林為上首¶
幾年彌勒作同龕真珠撒帳開新座飛鳥㗸花繞舊庵¶
雲散虎溪蓮社友獨依香火思何堪¶
　　　次韻公闢㑹流觴亭¶
偷引湖光一派飛詠觴還却似當時吳歌送酒隨流急¶
越艷浮花轉曲遲山廟早因前守徹冰&KR1083;元是故工遺¶
年年褉飲今非昔不到蘭亭到北池¶
　　　次韻公闢㑹蓬萊閣¶
林聲摵摵動秋風共躡丹梯上卧龍路隔西陵三兩水¶
<pb:KR4d0091_SBCK_042-7a>¶
門臨南鎮一千峯湖吞碧落詩爭發塔湧青㝠畵幾重¶
非是登髙能賦客可憐猿鶴自相容¶
　　　送羅正之兩浙提刑¶
豈為鱸魚憶故丘東南昏墊賴良謀一封暮别雲間閣¶
三組秋歸海上州子政暫為都水使千秋終作富民侯¶
贈君一語君應笑競注江河本不流¶
淮海後集巻之一¶
<pb:KR4d0091_SBCK_042-7b>¶
