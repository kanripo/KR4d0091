# -*- mode: mandoku-view -*-
#+TITLE: 淮海集
#+DATE: 2015-09-23 10:20:55
#+PROPERTY: JUAN 9

¶
　　顯之禪老許以草庵見處作詩以約之¶
汩汩塵勞不自堪駝裘鞭馬度晴嵐洞天窅窕清都䆳¶
神水歊蒸翠釡涵列岫過霜仍晻曖雙松迎臘正驂驔¶
此心乆已䝉師指更許山中為結庵¶
橡葉岡頭釋馬銜區中竒觀得窮探崕空飛䑕聲相應¶
江静羣峰影倒涵居士碧雲裁秀句道人哀玉扣清談
<pb:KR4d0091_WYG_009-1b>
偶成二老風流事不是三乘宿草庵(參寥次韻簷盤盤/秀嶺拱層  方丈)¶
(門門揖翠嵐風激松梢聲間發月留泉底影相涵天機/¶清曉倪臺震險句窮宵虎穴採白傅異時修故事杖藜)
(應許到/雲庵)¶
　　和孫莘老逰龍洞<md:KR4d0091_SBCK_009-1b>¶寄孫傳師
葦蕭傳火度㝠㝠乍入清都醉魄醒草隱月崕垂鳳尾¶
風生隂穴帶龍腥壁間泉貯千鍾碧門外天横數尺青¶
更欲杖笻留頃刻却疑朝市巳千齡(倡首詩冥側徑縈/紆入杳  神鑱鬼)
(鑿露巖扄天懸¶乳石映華盖壁隱莓苔矗翠屏九道寒/江雲外白一池陽井雪中青還同康樂登臨海可共羊)
<pb:KR4d0091_WYG_009-2a>
(河筆不停猿參寥和磴瞳矓杲日破林坰笑語相将馬/¶暫停路與  猱争險  身隨鴻鵠入青㝠巉巖曲穴疑)¶
(無底蟠屈蒼虬信有靈能使謝/¶公詩興動宛如㳺刃發新硎)
　　送蒋頴叔帥熈河二首¶
侍臣不合出都門為有威名藩漢尊户部左曹囬妙手¶
匈奴右臂落清罇揮毫珠璧生談笑轉盻龍鸞在夢魂¶
潮海一空何足道歸來黄閣坐調元¶
天馬蒲萄隔域門漢庭誰更勇如尊行臺曉日屯千騎¶
祖道春風屬一罇莫許留犁輕結好便令甌脫復㳺魂<md:KR4d0091_SBCK_009-2a>¶
<pb:KR4d0091_WYG_009-2b>
要湏盡取熈河地打鼓梁州㸔上元¶
　　和劉僕射感舊言懐寄蘇左丞左丞昔守南京僕¶
　　射方為幕客今同為執政作此詩僕射詩略記其¶
　　一聨云論文青眼今猶在報國丹心老更同¶
三禁提衡繫擾龍拜無燒尾有家風班行舊號青雲士¶
賔主今為黄閣公炯炯坐屏雲毋隔珊珊行佩水蒼同¶
自驚初到蓬萊上便見驪珠出海宫¶
　　西城宴集元祐七年三月上已詔賜舘閤官花酒
<pb:KR4d0091_WYG_009-3a>
　　以中澣日游金明池瓊林苑又㑹於國夫人園會¶
　　者二十有六人二首¶
春溜泱泱初滿地晨光欲轉萬年枝樓臺四望烟雲合¶
簾幕千家錦繡垂風過忽聞花外笑日長時奏水中嬉<md:KR4d0091_SBCK_009-2b>¶太平誰謂全無象寓在羣仙把酒時(次王敏中/¶少監韻)
宜秋門外喜參尋豪竹哀絲發妙音金爵日邉棲壮麗¶
彩虹天際卧清深已煩逸少書陳迹更屬相如賦上林¶
猶恨真人足官府不如魚鳥自飛沈(次王仲至/¶侍郎韻)
<pb:KR4d0091_WYG_009-3b>
　　清明前一日李觀察席上得風字¶
病軀寒食百無悰偶到平陽舊第中池籞信為三輔冠¶
杯盤真有五陵風羙人賦韻分春色上客揮毫奪化工¶
白髪漸於花栁薄但憐流水碧相通¶
　　次韻羅正之恵綿扇¶
吳扇新飜製素綿名郎持贈意俱圓有人充户修明月¶
無女乘鸞向紫烟供奉冝升清暑殿動摇合作御風仙¶
誰知揮却青蝇軰功在春蠶一覺眠<md:KR4d0091_SBCK_009-3a>¶
<pb:KR4d0091_WYG_009-4a>
　　寄新息王令蔵春䲧¶
令尹才髙寺為空嵗時行樂與民同旋開小䲧藏春色¶
更製新聲冩土風客向罇前忘爾汝路穿花去失西東¶
無言媯女今焉在桃李相傳恨未窮¶
　　送劉承議解軄歸飬¶
征馬蕭蕭栁外鳴議郎歸飬洛陽城登山尚記飛雲處¶
罷吏端如棄唾輕為米折腰知我拙下車入里見君榮¶
堂前嵩少宜秋色獻壽還應旋製聲
<pb:KR4d0091_WYG_009-4b>
　　次韻王仲至侍郎(會李觀察池上/)¶
螭口清漪下玉欄隔花時聼鳥關關酒行寒食清明際¶
人在蓬壺閬苑間天近省闈卿月麗春偏戚里将星閑¶
忽思歸去焚香坐静取楞嚴㸔入還<md:KR4d0091_SBCK_009-3b>¶　　慶張君俞都尉留後得子¶
天上吹蕭玉作樓蟠桃熟後更無憂内家報喜車凌曉¶
太史占祥斗掛秋龍得一珠應獻佛虎生三日便吞牛¶
魯元福禄何人似坐見張敖數子侯
<pb:KR4d0091_WYG_009-5a>
　　寄題趙侯澄碧軒¶
風流公子四難并更引清漪作小亭潤及玉階春漲雨¶
光浮藻井夜涵星捲簾几硯成圖畫倚檻鬚鬟入鏡屏¶
何日解衣容借榻卧聽螭口瀉泠泠¶
　　寄張文潜右史¶
解手亭臯纔幾月春風巳復動林塘稍遷右史公何沗¶
初閱除書國為狂日出想驚儒發冡風行應罷女争桑¶
東坡手種千株栁聞說邦人比召棠<md:KR4d0091_SBCK_009-4a>¶
<pb:KR4d0091_WYG_009-5b>
　　次韻裴秀才上太守向公二首¶
東風巳動北風歸寒氣侵尋自霽威何處管絃傳臘酒¶
誰家刀尺製春衣使君英妙開蓮幕别駕風流出粉闈¶
唯有廣文官獨冷終年如坐水邉磯¶
上客新從頴尾歸使君髙㑹列南威風将沈燎縈歌扇¶
雪帶梅香上舞衣飜様雲團分御帑如椽蜜炬出宫闈¶
食前方丈羅珍怪却訝犀燃牛渚磯¶
　　次韻太守向公登樓眺望二首
<pb:KR4d0091_WYG_009-6a>
茫茫汝水抱城根野色偷春入燒痕千㸃湘妃枝上淚¶
一聲杜宇水邉魂遥憐鴻隙陂穿路尚想元和賊負恩¶
粉堞女牆都巳盡恍如陶侃夢天門¶
庖烟起處認孤村天色清寒不見痕車網湖邉梅濺淚<md:KR4d0091_SBCK_009-4b>¶壺公祠畔月銷魂封疆盡是春秋國廟食多懐将相恩¶
試問李斯長歎後誰牽黄犬出東門¶
　　寄錢節(時節出為揚州從事新録兼簡參寥/)¶
論月柴門不浪開命車良為故人來茫然極目春千里
<pb:KR4d0091_WYG_009-6b>
尚想愁腸日九囬緑水池邉聊復爾黄粱枕上信悠哉¶
何時共約參寥子自擷青菁作飯材¶
　　贈劉使君景文¶
落落衣冠八尺雄魚符新賜大河東穣苴兵法申司馬¶
曹植詩原出國風拈筆古心生篆刻引觴俠氣上雲空¶
石渠病客君應笑手校黄書兩鬢蓬¶
　　荅龔深之¶
深巷茅簷日漸長卧㸔花鳥競朝陽惜無好事携罇酒<md:KR4d0091_SBCK_009-5a>¶
<pb:KR4d0091_WYG_009-7a>
頼有鄰家振燭光尚友頗存書萬巻封侯正闕木千章¶
錯刀錦叚相仍至小子都忘進取狂¶
　　次韻荅裴仲謨¶
十年淮海間居草偶遣兒童次第成方愧貧家矜敝帚¶
忽䝉鄰壁借餘明文昌但願花前老張翰何湏身後名¶
移病闔門參拜阻卧聼車馬去來聲¶
　　荅曽存之¶
環堵蕭然汝水隈孤懐炯炯向誰開青春不覺書邉過
<pb:KR4d0091_WYG_009-7b>
白髪無端鏡上來祭竈請鄰聊復爾賣刀買犢豈難哉¶
故人休說封侯事歸釣江天有舊臺¶
　　春日寓直有懐參寥¶
觚稜金爵自岹嶤藏室春深更寂寥捫虱幽花欹露葉<md:KR4d0091_SBCK_009-5b>¶岸巾髙栁轉風條文書几上鬚髯變鞍馬塵中嵗月銷¶
何日一笻江海上與君徐歩㸔生潮¶
　　次韻裴仲謨和何先軰二首¶
聞說何郎操行端蕭然環堵若為安鳥啼花發阻携手
<pb:KR4d0091_WYG_009-8a>
水逺山髙空凭欄别後想多黄絹作春來尤厭恵文弹¶
兩章讀罷知髙義貴賤交情自古難¶
汝南古郡寡參尋兀兀長如鶴在隂支枕星河横醉後¶
入簾風絮報春深青山未落詩人手白髪誰知國士心¶
多謝名郎傳緑綺愧無佳句比南金¶
　　荅閻求仁謝參寥彦温訪於墳所¶
老濞城西木半摧崑崙岡下路新開故人此地銜憂去¶
禪客他時問疾囬聞為樹風增永感却因水鳥證西來<md:KR4d0091_SBCK_009-6a>¶
<pb:KR4d0091_WYG_009-8b>
已謀寒食驅羸馬細聼清談動玉哀¶
　　次韻劉遜父以寜齋詩二軸作以還之¶
揚舲偶過海邉州一見名郎破百憂荀氏諸龍俱俊偉¶
河東小鳳最風流明珠白璧堪投報細草幽花入獻酬¶
别駕舊齋何足念文昌新府待公逰¶
　　次韻何子温¶
一星就起海隅傍縣弩前驅過射陽行見斯民無重困¶
坐令吾道有餘光簿書不礙詩人筆猿鳥常窺使者章
<pb:KR4d0091_WYG_009-9a>
談笑自然羣吏肅何湏酒後次公狂¶
　　次韻宋履中近謁大慶退食舘中¶
翠華初到殿中間三舘諸儒共一班迎謁曉廷清蹕近¶
退穿春仗綵旓閑病來怕飲東西玉老去慚陪大小山<md:KR4d0091_SBCK_009-6b>¶知續春明退朝録借觀當奉一鴟還¶
　　與鄧慎思沐於啓聖遇李端叔¶
羸兵瘦馬犯黄塵自笑區區夢裏身不是對花能伏老¶
自縁無酒可澆春校書天禄陪羣彦晞髪陽阿遇故人
<pb:KR4d0091_WYG_009-9b>
三百六旬如此少更添香火坐逡廵¶
　　和程給事賢闍黎化去之什¶
風流雲散越王城珍重闍黎願力成不使鄧尼驚倒化¶
祗教白傅歎先行早因妙契窺曹洞竟以清芬繼肇生¶
廽首中庭旌騎散月華還可一方明¶
　　再賦流觴亭¶
仙山逰觀甲寰瀛不比人間目雨亭歌斷瑶池雲杳杳¶
酒行金谷水泠泠珠簾捲雨驚秋近羅襪凌波笑客醒<md:KR4d0091_SBCK_009-7a>¶
<pb:KR4d0091_WYG_009-10a>
月下珮環聲更好應容揮麈伴公聼¶
　　燕觴亭¶
碧流如鏡羽觴飛夏木隂隂五月時清渭日長逰女困¶
武陵春去落花遲玉笙吹罷觥籌錯蜜炬燒殘簮珥遺¶
吳越風流公第一未輸山簡習家池¶
　　會蓬萊閣¶
冠裳蓋坐灑清風軒外時聞韻籜龍人面春生紅玉液¶
銀盤烟覆紫駞峰天涵秋色山山共樹攪鄉思葉葉重
<pb:KR4d0091_WYG_009-10b>
便欲買舩江北去為懐明徳更從容¶
　　次韻侍祠南郊¶
風馬雲車下九天郊柴初告帝心䖍天如倚盖臨壇上¶
星若連珠繞御前縹緲佩環參雅奏岧嶤樓閣抱非烟<md:KR4d0091_SBCK_009-7b>¶侍臣舉酒欣相屬醉㸔參横左右肩¶
　　與李端叔逰智海用前韻¶
㸃目誰能化兩龍超然相見古人風紅塵稍與僧家逺¶
白髪偏於我軰公休計浮名千載後且欣湯餅一杯同
<pb:KR4d0091_WYG_009-11a>
何時並築䢴溝上引水澆花半畆宫¶
　　和黄冕仲寄題延平冷風閣¶
冷風三伏是清秋雖有炎蒸不汝留滿地溪山歸藻井¶
有時絲管下滄洲快哉便是逍遥趣偶爾還成汗漫逰¶
誰謂發揮無妙手賦凌楚玉有家丘¶
　　次韻謝李安上惠茶¶
故人早歲佩飛霞故遣長湏致茗芽寒槖遽収諸品玉¶
午甌初試一團花著書懶復追鴻漸辨水時能效易牙<md:KR4d0091_SBCK_009-8a>¶
<pb:KR4d0091_WYG_009-11b>
從此道山春困少黄書剩校兩三家¶
　　次韻范純夫戲荅李方叔饋笋兼簡鄧慎思¶
楚山冬笋斸寒空北客長嗟食不重秀色可憐刀切玉¶
清香不斷鼎烹龍論&KR0325;未愧蓴千里入貢當隨傳一封¶
薄禄養親甘㫖少蒲包時頼故人供¶
　　寄少儀弟¶
一隔音塵月屢遷忽収來問涕澘然栖遲册府吾如昨¶
流落江村汝可憐夢裏漫成池草句愁來空誦棣華篇
<pb:KR4d0091_WYG_009-12a>
卑飛暫爾無多恨㑹有髙風送上天¶
　　九月八日夜大風雨寄王定國¶
長年身外事都捐節物驚心一悵然正是山川秋入夢¶
可堪風雨夜連天桐稍摵摵增悽斷燈燼飛飛落小圓<md:KR4d0091_SBCK_009-8b>¶湔洗此情湏痛飲明朝試就酒中仙¶
　　林次中奉使契丹劉仲平出倅鄆州同舍十有六¶
　　人飲餞于丁氏園次少蓬韻二首¶
　　　送次中諫議
<pb:KR4d0091_WYG_009-12b>
鮮車百乘使龍庭路指金燕古北平祖帳列山修故事¶
行臺諸部奏新聲留犂撓酒知胡意尺牘移書示漢情¶
納節便應歸法從中途巳報制書行¶
　　　送平仲學士¶
湏句别駕偉儀刑陵谷初無見坦平七子建安推世藝¶
五經中秘擅家聲南宫參綴端如夢東觀分擕空復情¶
莫愛谿堂好風月早來龍尾道前行¶
　淮海集巻九¶
<md:KR4d0091_SBCK_010-1a>¶
<pb:KR4d0091_WYG_010-1a>
欽定四庫全書
　淮海集巻十　　¶　　　　　宋　秦觀　撰
